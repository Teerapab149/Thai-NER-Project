{"data": {"text": "ไฟไหม้ถังขยะสภาฯ ในพื้นที่ห้ามสูบบุหรี่ คาด สส. ทิ้งก้นบุหรี่ เร่งสอบสาเหตุ\nข่าว\nวิดีโอ\nหนังสือพิมพ์\nไทยรัฐทีวี\nไลฟ์สไตล์\nกีฬา\nบันเทิง\nดวง\nหวย\nนิยาย\nช็อปปิ้ง\nMONEY\nMIRROR\nTHAIRATH +\nLIVE\nสภาฯ หวิดวอด คาด สส.ทิ้งก้นบุหรี่ ต้นเหตุไฟไหม้ถังขยะจุดพักผ่อน ชั้น 4 โซนปลอดบุหรี่ 100% “ฉลาด” รองประธานสภาฯ กำชับเร่งส่งกองพิสูจน์หลักฐานสอบสวน ส่วนปมน้ำรั่วก็ต้องมีคนรับผิดชอบ\n\nเมื่อเวลา 12.00 น. วันที่ 7 ตุลาคม 2568นายฉลาด ขามช่วง รองประธานสภาผู้แทนราษฎร คนที่ 2กล่าวถึงเหตุการณ์ไฟไหม้ถังขยะ ที่บริเวณพื้นที่พักผ่อน ชั้น 4 ฝั่งอาคารวุฒิสภาเมื่อวันที่ 6 ตุลาคม ที่ผ่านมา ว่า ตนรู้สึกตกใจและเป็นห่วง ได้ไปดูพื้นที่เกิดเหตุแล้วคาดว่าน่าจะเกิดจากการสูบบุหรี่แล้วทิ้งลงถังขยะโดยไม่ได้ดับก้นบุหรี่โชคยังดีที่จุดเกิดเหตุอยู่ในที่โล่ง ไม่ได้เกิดในห้องที่เก็บเอกสาร ซึ่งได้กำชับให้ฝ่ายที่เกี่ยวข้องตรวจสอบว่าสาเหตุเกิดจากอะไร บกพร่องที่ใด โดยรองเลขาธิการสภาฯ รับเรื่องไปดำเนินการ และจะรายงานต่อ นายวันมูหะมัดนอร์ มะทา ประธานสภาผู้แทนราษฎร ต่อไป ทั้งนี้จะได้ส่งเอกสารทั้งหมดให้กองพิสูจน์หลักฐาน สำนักงานตำรวจแห่งชาติ (ตร.) เพื่อหาสาเหตุที่แท้จริงด้วย เพราะปล่อยไว้ไม่ได้เราต้องทราบสาเหตุให้ได้ เป็นเรื่องที่สภาฯ ต้องพึงระวัง โชคดีว่าวันที่เกิดเหตุไม่ใช่วันประชุมสภาฯ ที่มีผู้เข้ามาใช้บริการสภาฯ จำนวนมาก\nรองประธานสภาฯ กล่าวต่อไปถึงกรณีน้ำรั่วไหลที่ชั้น B1 B2 เป็นเรื่องที่ฝ่ายอาคารสถานที่จะต้องดูแลหาสาเหตุว่าเกิดจากอะไร สภาฯ ยังมีจุดบกพร่องจำนวนมากในการก่อสร้างที่ผ่านมา เมื่อเกิดเหตุก็ต้องหาสาเหตุและคนรับผิดชอบ ความบกพร่องมีอยู่เป็นเนืองๆ การใช้วัสดุอุปกรณ์ที่ไม่ตรงตาม TOR ก็มีอยู่ ใครที่รับผิดชอบช่วงใดก็รับผิดชอบภารกิจที่รับไป ใครก่ออะไรไว้ก็ต้องรับกรรมตามนั้น\nผู้สื่อข่าวรายงานเพิ่มเติมว่าบริเวณที่เกิดเหตุไฟไหม้ถังขยะเป็นพื้นไม้ ติดตัวอาคารเป็นลักษณะมุมระเบียงไม้ มีการปูพื้นไม้ ตั้งเก้าอี้และโต๊ะไว้สำหรับนั่งพักผ่อนสูดอากาศภายนอก สำหรับให้สมาชิกวุฒิสภา (สว.) หรือผู้มาชี้แจงต่อคณะกรรมาธิการ นั่งพักผ่อน สูดอากาศภายนอกอาคารที่ติดแอร์ และเป็นพื้นที่ปลอดบุหรี่ 100% ที่สภาฯ ประกาศไว้ตั้งแต่ปี 2568 ว่า พื้นที่พักผ่อนที่เป็นโอเพนแอร์ ห้ามสูบบุหรี่ตามนโยบายของประธานสภาฯ โดยพื้นที่ดังกล่าวมีการติดตั้งสปริงเกอร์เพื่อใช้ดับเพลิงเมื่อเกิดควันจากเพลิงไหม้ สปริงเกอร์ได้ทำงาน จากนั้นเจ้าหน้าที่เข้าเคลียร์พื้นที่ได้ทัน เหลือเพียงรอยเขม่าบนฝ้าเพดานและน้ำที่นองบนพื้นไม้บางส่วนล่าสุดสำนักรักษาความปลอดภัย รัฐสภา นำโซ่มาคล้องปิดประตูทางเข้าพื้นที่ดังกล่าว โดยมีป้ายข้อความว่า “งดใช้พื้นที่ชั่วคราว” โดยมีรายงานข่าวว่าผู้ที่สูบบุหรี่ในพื้นที่ดังกล่าวเป็น สส.ชายคนหนึ่ง ซึ่งอยู่ระหว่างการตรวจสอบและรอกองพิสูจน์หลักฐานเข้ามาตรวจสอบข้อเท็จจริงต่อไป\n...\n...\n...", "tokens": ["ไฟไหม้", "ถังขยะ", "สภา", "ฯ", " ", "ใน", "พื้นที่", "ห้าม", "สูบบุหรี่", " ", "คาด", " ", "สส.", " ", "ทิ้ง", "ก้นบุหรี่", " ", "เร่ง", "สอบ", "สาเหตุ", "\n", "ข่าว", "\n", "วิดีโอ", "\n", "หนังสือพิมพ์", "\n", "ไทยรัฐ", "ทีวี", "\n", "ไลฟ์สไตล์", "\n", "กีฬา", "\n", "บันเทิง", "\n", "ดวง", "\n", "หวย", "\n", "นิยาย", "\n", "ช็อปปิ้ง", "\n", "MONEY", "\n", "MIRROR", "\n", "THAIRATH", " ", "+", "\n", "LIVE", "\n", "สภา", "ฯ", " ", "หวิด", "วอด", " ", "คาด", " ", "สส.", "ทิ้ง", "ก้นบุหรี่", " ", "ต้นเหตุ", "ไฟไหม้", "ถังขยะ", "จุด", "พักผ่อน", " ", "ชั้น", " ", "4", " ", "โซน", "ปลอด", "บุหรี่", " ", "100", "%", " ", "“", "ฉลาด", "”", " ", "รองประธาน", "สภา", "ฯ", " ", "กำชับ", "เร่ง", "ส่ง", "กอง", "พิสูจน์", "หลักฐาน", "สอบสวน", " ", "ส่วน", "ปม", "น้ำ", "รั่ว", "ก็", "ต้อง", "มี", "คน", "รับผิดชอบ", "\n", "\n", "เมื่อ", "เวลา", " ", "12.00", " ", "น.", " ", "วันที่", " ", "7", " ", "ตุลาคม", " ", "2568", "นาย", "ฉลาด", " ", "ขาม", "ช่วง", " ", "รองประธาน", "สภาผู้แทนราษฎร", " ", "คน", "ที่", " ", "2", "กล่าวถึง", "เหตุการณ์", "ไฟไหม้", "ถังขยะ", " ", "ที่", "บริเวณ", "พื้น", "ที่พักผ่อน", " ", "ชั้น", " ", "4", " ", "ฝั่ง", "อาคาร", "วุฒิสภา", "เมื่อ", "วันที่", " ", "6", " ", "ตุลาคม", " ", "ที่ผ่านมา", " ", "ว่า", " ", "ตน", "รู้สึก", "ตกใจ", "และ", "เป็นห่วง", " ", "ได้", "ไปดู", "พื้น", "ที่เกิดเหตุ", "แล้ว", "คาด", "ว่า", "น่าจะ", "เกิด", "จาก", "การ", "สูบบุหรี่", "แล้ว", "ทิ้ง", "ลง", "ถังขยะ", "โดย", "ไม่", "ได้", "ดับ", "ก้นบุหรี่", "โชค", "ยัง", "ดี", "ที่", "จุด", "เกิดเหตุ", "อยู่", "ใน", "ที่โล่ง", " ", "ไม่", "ได้", "เกิด", "ใน", "ห้อง", "ที่เก็บ", "เอกสาร", " ", "ซึ่ง", "ได้", "กำชับ", "ให้", "ฝ่าย", "ที่", "เกี่ยวข้อง", "ตรวจสอบ", "ว่า", "สาเหตุ", "เกิด", "จาก", "อะไร", " ", "บกพร่อง", "ที่ใด", " ", "โดย", "รองเลขาธิการ", "สภา", "ฯ", " ", "รับ", "เรื่อง", "ไป", "ดำเนินการ", " ", "และ", "จะ", "รายงาน", "ต่อ", " ", "นาย", "วัน", "มู", "หะ", "มัด", "นอร์", " ", "มะ", "ทา", " ", "ประธาน", "สภาผู้แทนราษฎร", " ", "ต่อไป", " ", "ทั้งนี้", "จะ", "ได้", "ส่ง", "เอกสาร", "ทั้งหมด", "ให้", "กอง", "พิสูจน์", "หลักฐาน", " ", "สำนักงานตำรวจแห่งชาติ", " ", "(", "ตร.", ")", " ", "เพื่อ", "หา", "สาเหตุ", "ที่", "แท้จริง", "ด้วย", " ", "เพราะ", "ปล่อย", "ไว้", "ไม่", "ได้", "เรา", "ต้อง", "ทราบ", "สาเหตุ", "ให้ได้", " ", "เป็นเรื่อง", "ที่", "สภา", "ฯ", " ", "ต้อง", "พึงระวัง", " ", "โชคดี", "ว่า", "วัน", "ที่เกิดเหตุ", "ไม่", "ใช่", "วัน", "ประชุม", "สภา", "ฯ", " ", "ที่", "มี", "ผู้", "เข้ามา", "ใช้", "บริการ", "สภา", "ฯ", " ", "จำนวนมาก", "\n", "รองประธาน", "สภา", "ฯ", " ", "กล่าว", "ต่อไป", "ถึง", "กรณี", "น้ำ", "รั่วไหล", "ที่", "ชั้น", " ", "B", "1", " ", "B", "2", " ", "เป็นเรื่อง", "ที่", "ฝ่าย", "อาคาร", "สถาน", "ที่จะ", "ต้อง", "ดูแล", "หา", "สาเหตุ", "ว่า", "เกิด", "จาก", "อะไร", " ", "สภา", "ฯ", " ", "ยังมี", "จุดบกพร่อง", "จำนวนมาก", "ใน", "การ", "ก่อสร้าง", "ที่ผ่านมา", " ", "เมื่อ", "เกิดเหตุ", "ก็", "ต้องหา", "สาเหตุ", "และ", "คน", "รับผิดชอบ", " ", "ความ", "บกพร่อง", "มี", "อยู่", "เป็น", "เนืองๆ", " ", "การ", "ใช้", "วัสดุ", "อุปกรณ์", "ที่", "ไม่", "ตรง", "ตาม", " ", "TOR", " ", "ก็", "มี", "อยู่", " ", "ใคร", "ที่", "รับผิดชอบ", "ช่วง", "ใด", "ก็", "รับผิดชอบ", "ภารกิจ", "ที่", "รับ", "ไป", " ", "ใคร", "ก่อ", "อะไร", "ไว้", "ก็", "ต้อง", "รับ", "กรรม", "ตามนั้น", "\n", "ผู้สื่อข่าว", "รายงาน", "เพิ่มเติม", "ว่า", "บริเวณ", "ที่เกิดเหตุ", "ไฟไหม้", "ถังขยะ", "เป็นพื้น", "ไม้", " ", "ติด", "ตัวอาคาร", "เป็น", "ลักษณะ", "มุม", "ระเบียง", "ไม้", " ", "มี", "การ", "ปูพื้น", "ไม้", " ", "ตั้ง", "เก้าอี้", "และ", "โต๊ะ", "ไว้", "สำหรับ", "นั่ง", "พักผ่อน", "สูด", "อากาศ", "ภายนอก", " ", "สำหรับ", "ให้", "สมาชิกวุฒิสภา", " ", "(", "สว", ".)", " ", "หรือ", "ผู้", "มา", "ชี้แจง", "ต่อ", "คณะกรรมาธิการ", " ", "นั่ง", "พักผ่อน", " ", "สูด", "อากาศ", "ภายนอก", "อาคาร", "ที่", "ติดแอร์", " ", "และ", "เป็น", "พื้นที่", "ปลอด", "บุหรี่", " ", "100", "%", " ", "ที่", "สภา", "ฯ", " ", "ประกาศ", "ไว้", "ตั้งแต่", "ปี", " ", "2568", " ", "ว่า", " ", "พื้น", "ที่พักผ่อน", "ที่", "เป็น", "โอเพน", "แอร์", " ", "ห้าม", "สูบบุหรี่", "ตาม", "นโยบาย", "ของ", "ประธาน", "สภา", "ฯ", " ", "โดย", "พื้นที่", "ดังกล่าว", "มี", "การ", "ติดตั้ง", "สปริง", "เกอร์", "เพื่อ", "ใช้", "ดับ", "เพลิง", "เมื่อ", "เกิด", "ควัน", "จาก", "เพลิงไหม้", " ", "สปริง", "เกอร์", "ได้", "ทำงาน", " ", "จากนั้น", "เจ้าหน้าที่", "เข้า", "เคลียร์พื้นที่", "ได้", "ทัน", " ", "เหลือ", "เพียง", "รอย", "เขม่า", "บน", "ฝ้า", "เพดาน", "และ", "น้ำ", "ที่", "นอง", "บน", "พื้น", "ไม้", "บางส่วน", "ล่าสุด", "สำนัก", "รักษา", "ความปลอดภัย", " ", "รัฐสภา", " ", "นำ", "โซ่", "มา", "คล้อง", "ปิดประตู", "ทางเข้า", "พื้นที่", "ดังกล่าว", " ", "โดย", "มี", "ป้าย", "ข้อความ", "ว่า", " ", "“", "งด", "ใช้", "พื้นที่", "ชั่วคราว", "”", " ", "โดย", "มี", "รายงาน", "ข่าว", "ว่า", "ผู้", "ที่", "สูบบุหรี่", "ใน", "พื้นที่", "ดังกล่าว", "เป็น", " ", "สส.", "ชาย", "คน", "หนึ่ง", " ", "ซึ่ง", "อยู่", "ระหว่าง", "การ", "ตรวจสอบ", "และ", "รอ", "กอง", "พิสูจน์", "หลักฐาน", "เข้ามา", "ตรวจสอบ", "ข้อเท็จจริง", "ต่อไป", "\n", "...", "\n", "...", "\n", "..."]}, "meta": {"url": "https://www.thairath.co.th/news/politic/2887659"}}
{"data": {"text": "สุดคึกคัก นักท่องเที่ยวไม่ผิดหวัง \"บั้งไฟพญานาค\" ขึ้นหลายพื้นที่ในหนองคาย\nข่าว\nวิดีโอ\nหนังสือพิมพ์\nไทยรัฐทีวี\nไลฟ์สไตล์\nกีฬา\nบันเทิง\nดวง\nหวย\nนิยาย\nช็อปปิ้ง\nMONEY\nMIRROR\nTHAIRATH +\nLIVE\nเฮลั่น นักท่องเที่ยวไม่ผิดหวัง ปรากฏการณ์\"บั้งไฟพญานาค\"ผุดขึ้นหลายพื้นที่ใน จ.หนองคาย ท่ามกลางบรรยากาศสุดคึกคักเมื่อเวลา 16.00 น. วันที่ 7 ตุลาคม 2568 ผู้สื่อข่าวรายงานว่า บริเวณลานนาคาเบิกฟ้า 1 ริมฝั่งแม่น้ำโขง หน้าวัดไทย เทศบาลตำบลโพนพิสัย อ.โพนพิสัย จ.หนองคาย นายทรงศักดิ์ ทองศรี รัฐมนตรีช่วยว่าการกระทรวงมหาดไทย เป็นประธานเปิดงานประเพณีออกพรรษาและบั้งไฟพญานาคโลก ประจำปี 2568 มี นายสมภพ สมิตะสิริ ผู้ว่าราชการจังหวัดหนองคาย หัวหน้าส่วนราชการ ให้การต้อนรับและร่วมกิจกรรม\n\n\n...\nรวมทั้ง เดนิส เจลีลชำ คัปปุน (นางเอกภาพยนตร์ ธี่หยด หนังไทย) สวมใส่ชุดรำด้วยลายผ้านาคาศรัทธา สีอิฐ ที่เป็นลายผ้าของอำเภอโพนพิสัย โดยรำด้วยท่าทางอ่อนช้อย รำบูชาพญาพิสัยสัตนาคราช ร่วมกับชาวอำเภอโพนพิสัยกว่า 1 พันคน ท่ามกลางบรรยากาศคึกคัก\n\nขณะที่บั้งไฟพญานาคลูกแรก ได้เริ่มผลุดขึ้นในแม่น้ำโขงให้นักท่องเที่ยวได้ชมเมื่อเวลาประมาณ 18.20 น. ที่ตลาดลาวขึ้น 3 ลูก และเวลา 18.21 น. ที่บ้านเปงจาน ขึ้น 7 ลูก ที่ อ.รัตนวาปี จ.หนองคาย ประชาชนต่างโห่ร้องด้วยความดีใจและสาธุที่ได้เห็นบั้งไฟพญานาคผุดขึ้นให้เห็นกับตาของตนเอง ทำให้นักท่องเที่ยวที่เดินทางมาไม่ผิดหวัง\n\nล่าสุด เวลาประมาณ 19.00 น. มีรายงานเพิ่มเติมว่า สถานการณ์โดยรวมของนักท่องเที่ยวเข้าชมปรากฏการณ์บั้งไฟพญานาค พื้นที่ อ.รัตนวาปี บ้านน้ำเป เต็มพื้นที่ บ้านท่าม่วง เต็มพื้นที่ รถติดหนักมากในถนนเส้นรอง ส่วนถนนสายหลัก 212 วิ่งได้ปกติ มีรายงานเบื้องต้นอย่างไม่เป็นทางการว่า มีปรากฏการณ์บั้งไฟพญานาคขึ้นแล้วในหลายพื้นที่ ดังนี้\n18.20 น. : ตลาดลาว 3 ลูก\n18.21 น. : เปงจาน 7 ลูก\n18.30 น. : ตาลชุม 10 ลูก\n18.28 น. : ท่าม่วง 9 ลูก\n18.20 น. : บ้านต้อนน้อย 13 ลูก.\n...\n...", "tokens": ["สุด", "คึกคัก", " ", "นักท่องเที่ยว", "ไม่", "ผิดหวัง", " ", "\"", "บั้งไฟ", "พญานาค", "\"", " ", "ขึ้น", "หลาย", "พื้นที่", "ใน", "หนองคาย", "\n", "ข่าว", "\n", "วิดีโอ", "\n", "หนังสือพิมพ์", "\n", "ไทยรัฐ", "ทีวี", "\n", "ไลฟ์สไตล์", "\n", "กีฬา", "\n", "บันเทิง", "\n", "ดวง", "\n", "หวย", "\n", "นิยาย", "\n", "ช็อปปิ้ง", "\n", "MONEY", "\n", "MIRROR", "\n", "THAIRATH", " ", "+", "\n", "LIVE", "\n", "เฮ", "ลั่น", " ", "นักท่องเที่ยว", "ไม่", "ผิดหวัง", " ", "ปรากฏการณ์", "\"", "บั้งไฟ", "พญานาค", "\"", "ผุด", "ขึ้น", "หลาย", "พื้นที่", "ใน", " ", "จ.", "หนองคาย", " ", "ท่ามกลาง", "บรรยากาศ", "สุด", "คึกคัก", "เมื่อ", "เวลา", " ", "16.00", " ", "น.", " ", "วันที่", " ", "7", " ", "ตุลาคม", " ", "2568", " ", "ผู้สื่อข่าว", "รายงาน", "ว่า", " ", "บริเวณ", "ลาน", "นาคา", "เบิก", "ฟ้า", " ", "1", " ", "ริม", "ฝั่งแม่น้ำ", "โขง", " ", "หน้า", "วัด", "ไทย", " ", "เทศบาลตำบล", "โพน", "พิสัย", " ", "อ.", "โพน", "พิสัย", " ", "จ.", "หนองคาย", " ", "นาย", "ทรง", "ศักดิ์", " ", "ทอง", "ศรี", " ", "รัฐมนตรี", "ช่วยว่าการ", "กระทรวงมหาดไทย", " ", "เป็น", "ประธาน", "เปิดงาน", "ประเพณี", "ออกพรรษา", "และ", "บั้งไฟ", "พญานาค", "โลก", " ", "ประจำปี", " ", "2568", " ", "มี", " ", "นาย", "สมภพ", " ", "ส", "มิ", "ตะ", "สิริ", " ", "ผู้ว่าราชการจังหวัด", "หนองคาย", " ", "หัวหน้า", "ส่วนราชการ", " ", "ให้การ", "ต้อนรับ", "และ", "ร่วม", "กิจกรรม", "\n", "\n", "\n", "...", "\n", "รวมทั้ง", " ", "เด", "นิ", "ส", " ", "เจ", "ลี", "ล", "ชำ", " ", "คัป", "ปุ", "น", " ", "(", "นางเอก", "ภาพยนตร์", " ", "ธี่", "หยด", " ", "หนัง", "ไทย", ")", " ", "สวมใส่", "ชุด", "รำ", "ด้วย", "ลาย", "ผ้า", "นาคา", "ศรัทธา", " ", "สี", "อิฐ", " ", "ที่", "เป็น", "ลาย", "ผ้า", "ของ", "อำเภอ", "โพน", "พิสัย", " ", "โดย", "รำ", "ด้วย", "ท่าทาง", "อ่อนช้อย", " ", "รำ", "บูชา", "พญา", "พิสัย", "สัต", "นาคราช", " ", "ร่วมกับ", "ชาว", "อำเภอ", "โพน", "พิสัย", "กว่า", " ", "1", " ", "พัน", "คน", " ", "ท่ามกลาง", "บรรยากาศ", "คึกคัก", "\n", "\n", "ขณะที่", "บั้งไฟ", "พญานาค", "ลูก", "แรก", " ", "ได้", "เริ่ม", "ผลุด", "ขึ้น", "ใน", "แม่น้ำ", "โขง", "ให้", "นักท่องเที่ยว", "ได้", "ชม", "เมื่อ", "เวลา", "ประมาณ", " ", "18.20", " ", "น.", " ", "ที่", "ตลาด", "ลาว", "ขึ้น", " ", "3", " ", "ลูก", " ", "และ", "เวลา", " ", "18.21", " ", "น.", " ", "ที่", "บ้าน", "เปง", "จาน", " ", "ขึ้น", " ", "7", " ", "ลูก", " ", "ที่", " ", "อ.", "รัตน", "วาปี", " ", "จ.", "หนองคาย", " ", "ประชาชน", "ต่าง", "โห่ร้อง", "ด้วย", "ความดีใจ", "และ", "สาธุ", "ที่", "ได้", "เห็น", "บั้งไฟ", "พญานาค", "ผุด", "ขึ้น", "ให้", "เห็น", "กับ", "ตา", "ของ", "ตนเอง", " ", "ทำให้", "นักท่องเที่ยว", "ที่", "เดินทาง", "มา", "ไม่", "ผิดหวัง", "\n", "\n", "ล่าสุด", " ", "เวลา", "ประมาณ", " ", "19.00", " ", "น.", " ", "มี", "รายงาน", "เพิ่มเติม", "ว่า", " ", "สถานการณ์", "โดยรวม", "ของ", "นักท่องเที่ยว", "เข้าชม", "ปรากฏการณ์", "บั้งไฟ", "พญานาค", " ", "พื้นที่", " ", "อ.", "รัตน", "วาปี", " ", "บ้าน", "น้ำ", "เป", " ", "เต็ม", "พื้นที่", " ", "บ้าน", "ท่า", "ม่วง", " ", "เต็ม", "พื้นที่", " ", "รถติด", "หนัก", "มาก", "ใน", "ถนน", "เส้น", "รอง", " ", "ส่วน", "ถนนสายหลัก", " ", "212", " ", "วิ่ง", "ได้", "ปกติ", " ", "มี", "รายงาน", "เบื้องต้น", "อย่าง", "ไม่", "เป็นทางการ", "ว่า", " ", "มี", "ปรากฏการณ์", "บั้งไฟ", "พญานาค", "ขึ้น", "แล้ว", "ใน", "หลาย", "พื้นที่", " ", "ดังนี้", "\n", "18.20", " ", "น.", " ", ":", " ", "ตลาด", "ลาว", " ", "3", " ", "ลูก", "\n", "18.21", " ", "น.", " ", ":", " ", "เปง", "จาน", " ", "7", " ", "ลูก", "\n", "18.30", " ", "น.", " ", ":", " ", "ตาล", "ชุม", " ", "10", " ", "ลูก", "\n", "18.28", " ", "น.", " ", ":", " ", "ท่า", "ม่วง", " ", "9", " ", "ลูก", "\n", "18.20", " ", "น.", " ", ":", " ", "บ้าน", "ต้อน", "น้อย", " ", "13", " ", "ลูก", ".", "\n", "...", "\n", "..."]}, "meta": {"url": "https://www.thairath.co.th/news/local/2887683"}}
{"data": {"text": "ยังไม่ตั้งเป้า สส. ตอนนี้ขอทำให้ดีที่สุด เป็นรัฐบาล 4 ปีหรือไม่ อยู่ที่ประชาชน\nข่าว\nวิดีโอ\nหนังสือพิมพ์\nไทยรัฐทีวี\nไลฟ์สไตล์\nกีฬา\nบันเทิง\nดวง\nหวย\nนิยาย\nช็อปปิ้ง\nMONEY\nMIRROR\nTHAIRATH +\nLIVE\n“อนุทิน” รับคำวิจารณ์เป็นพรรคภูมิใจดูด หากดึง สส.ดีๆ ทำงานเพื่อประชาชน เมินเพื่อไทยอุดรอยรั่ว ขอเอาเวลาบริหารบ้านเมืองก็พอ บอก เป็นรัฐบาลต่อ 4 ปีหรือไม่ ไม่มีอะไรการันตี คนตัดสินใจคือประชาชน\n\nวันที่ 7 ตุลาคม 2568นายอนุทิน ชาญวีรกูล นายกรัฐมนตรีและรัฐมนตรีว่าการกระทรวงมหาดไทย ในฐานะหัวหน้าพรรคภูมิใจไทยกล่าวถึงการที่ สส. และแกนนำพรรครวมไทยสร้างชาติ เดินทางเข้าร่วมหารือ ว่า วันนี้ดีครับ เรามีสัญญาต่อกันว่าจะเข้ามาทำงานการเมืองร่วมกับพรรคภูมิใจไทย ซึ่งตนก็หวังว่าจะเป็นเช่นนั้น\nส่วนคำถามว่าจะมี สส. ในสมัยหน้าเกิน 100 ที่นั่งหรือไม่ นายอนุทิน บอกว่า ตอนนี้ขอแค่ทำให้ดีที่สุด อย่าเพิ่งไปบอกว่าจะได้เท่าไหร่ ตอนนี้เราต้องเลือกคนที่มีผลงาน มีความเข้าใจในการรับใช้ประชาชน เพราะเราต้องทำงานให้ประชาชน ไม่ใช่เพื่อตัวเอง พร้อมย้ำว่าพรรคภูมิใจไทยเป็นพรรคการเมือง ประตูเราเปิดตลอดเวลา ใครคิดว่าเราสามารถรับใช้บ้านเมืองได้ และหากคิดว่าตัวเองมีศักยภาพ เราก็พร้อมจะเสนอชื่อให้ส่วนการตั้งธงการเลือกตั้งครั้งหน้า นายอนุทิน ระบุว่า“เลิกพูดเรื่องธงได้แล้ว ตอนนี้ต้องเลือกคนที่รับใช้ประชาชนให้ได้ดีที่สุด ใครดีที่สุดเราต้องส่งคนนั้น”\n\n...\n\n\nสำหรับการเข้ามาของแกนนำและ สส.จำนวนมาก นายอนุทิน มองว่า เขาเชื่อมั่นว่าพรรคภูมิใจไทยมีเป้าหมายในการทำงานเพื่อประชาชน ไม่มีวาระซ่อนเร้น ซึ่งตนรู้สึกดีใจที่ได้สนับสนุนคน เพื่อประโยชน์ของคนที่ทำงาน เพื่อประโยชน์ของประชาชน ผู้สื่อข่าวถามต่อ การมีสมาชิกเพิ่มมากขึ้นยากต่อการจะควบคุมคนในอนาคตหรือไม่ นายอนุทิน ยืนยันว่าพรรคภูมิใจไทยมีการบริหารจัดการที่ดี จึงไม่ได้กังวลเรื่องนั้น\nผู้สื่อข่าวถามย้ำ ขณะนี้การันตีได้หรือไม่ว่าการเลือกตั้งครั้งหน้าจะสามารถอยู่ได้จนครบ 4 ปี นายอนุทิน กล่าวว่า“ไม่มีอะไรการันตีได้ทั้งนั้น คนตัดสินใจคือประชาชน”ส่วนที่วันนี้มีคนเข้ามาพรรคภูมิใจไทยจำนวนมาก ในฐานะหัวหน้าพรรคใจฟูหรือไม่ นายอนุทิน บอกว่า“ฟูบ้าง แฟบบ้าง”\nในประเด็นที่พรรคเพื่อไทยช่วงนี้มีการอุดรอยรั่วจำนวนมากนั้น นายอนุทิน บอกว่า ตนไม่ได้ติดตามว่าใครจะทำอะไร ขอเอาเวลามาบริหารราชการบ้านเมือง เพราะทุกวันนี้ตนก็ไม่มีเวลามาเข้าพรรค แต่ยังดีที่มีคณะกรรมการบริหารพรรคคอยดูแลเป็นอย่างดี ส่วนที่วันนี้เข้ามาเนื่องจากมีการประชุมและมีแขกผู้ใหญ่เข้ามาพบหลายท่าน\nทางด้านกรณีที่ขณะนี้มีกระแสวิพากษ์วิจารณ์ว่าพรรคภูมิใจไทยเป็นพรรคภูมิใจดูด นายอนุทิน ถามกลับว่า“ใครบอกนะ แต่ถ้าดูดได้ สส.ดีๆ เข้ามารับใช้ประชาชน ก็ภูมิใจ ถูกต้องครับ เขาพูดถูก”\n\n\n\n\n...\n...", "tokens": ["ยัง", "ไม่", "ตั้งเป้า", " ", "สส.", " ", "ตอนนี้", "ขอ", "ทำให้", "ดี", "ที่สุด", " ", "เป็น", "รัฐบาล", " ", "4", " ", "ปี", "หรือไม่", " ", "อยู่", "ที่", "ประชาชน", "\n", "ข่าว", "\n", "วิดีโอ", "\n", "หนังสือพิมพ์", "\n", "ไทยรัฐ", "ทีวี", "\n", "ไลฟ์สไตล์", "\n", "กีฬา", "\n", "บันเทิง", "\n", "ดวง", "\n", "หวย", "\n", "นิยาย", "\n", "ช็อปปิ้ง", "\n", "MONEY", "\n", "MIRROR", "\n", "THAIRATH", " ", "+", "\n", "LIVE", "\n", "“", "อนุทิน", "”", " ", "รับ", "คำวิจารณ์", "เป็น", "พรรค", "ภูมิใจ", "ดูด", " ", "หาก", "ดึง", " ", "สส.", "ดี", "ๆ", " ", "ทำงาน", "เพื่อ", "ประชาชน", " ", "เมิน", "เพื่อ", "ไทย", "อุด", "รอย", "รั่ว", " ", "ขอ", "เอา", "เวลา", "บริหารบ้านเมือง", "ก็", "พอ", " ", "บอก", " ", "เป็น", "รัฐบาล", "ต่อ", " ", "4", " ", "ปี", "หรือไม่", " ", "ไม่", "มี", "อะไร", "การันตี", " ", "คน", "ตัดสินใจ", "คือ", "ประชาชน", "\n", "\n", "วันที่", " ", "7", " ", "ตุลาคม", " ", "2568", "นาย", "อนุทิน", " ", "ชาญ", "วีร", "กู", "ล", " ", "นายกรัฐมนตรี", "และ", "รัฐมนตรี", "ว่าการ", "กระทรวงมหาดไทย", " ", "ใน", "ฐานะ", "หัวหน้า", "พรรคภูมิใจไทย", "กล่าวถึง", "การ", "ที่", " ", "สส.", " ", "และ", "แกนนำ", "พรรครวมไทยสร้างชาติ", " ", "เดินทาง", "เข้าร่วม", "หารือ", " ", "ว่า", " ", "วันนี้", "ดี", "ครับ", " ", "เรา", "มี", "สัญญา", "ต่อกัน", "ว่า", "จะ", "เข้ามา", "ทำงาน", "การเมือง", "ร่วมกับ", "พรรคภูมิใจไทย", " ", "ซึ่ง", "ตน", "ก็", "หวัง", "ว่า", "จะ", "เป็น", "เช่นนั้น", "\n", "ส่วน", "คำถาม", "ว่า", "จะ", "มี", " ", "สส.", " ", "ใน", "สมัย", "หน้า", "เกิน", " ", "100", " ", "ที่นั่ง", "หรือไม่", " ", "นาย", "อนุทิน", " ", "บอ", "กว่า", " ", "ตอนนี้", "ขอ", "แค่", "ทำให้", "ดี", "ที่สุด", " ", "อย่า", "เพิ่ง", "ไป", "บอ", "กว่า", "จะ", "ได้", "เท่าไหร่", " ", "ตอนนี้", "เรา", "ต้อง", "เลือก", "คน", "ที่", "มี", "ผลงาน", " ", "มี", "ความเข้าใจ", "ใน", "การรับใช้", "ประชาชน", " ", "เพราะ", "เรา", "ต้อง", "ทำงาน", "ให้", "ประชาชน", " ", "ไม่", "ใช่", "เพื่อ", "ตัวเอง", " ", "พร้อม", "ย้ำ", "ว่า", "พรรคภูมิใจไทย", "เป็น", "พรรคการเมือง", " ", "ประตู", "เรา", "เปิด", "ตลอดเวลา", " ", "ใคร", "คิด", "ว่า", "เรา", "สามารถ", "รับใช้", "บ้านเมือง", "ได้", " ", "และ", "หาก", "คิด", "ว่า", "ตัวเอง", "มี", "ศักยภาพ", " ", "เรา", "ก็", "พร้อม", "จะ", "เสนอชื่อ", "ให้", "ส่วน", "การ", "ตั้งธง", "การเลือกตั้ง", "ครั้งหน้า", " ", "นาย", "อนุทิน", " ", "ระบุ", "ว่า", "“", "เลิก", "พูด", "เรื่อง", "ธง", "ได้", "แล้ว", " ", "ตอนนี้", "ต้อง", "เลือก", "คน", "ที่", "รับใช้", "ประชาชน", "ให้", "ได้ดี", "ที่สุด", " ", "ใคร", "ดี", "ที่สุด", "เรา", "ต้อง", "ส่ง", "คน", "นั้น", "”", "\n", "\n", "...", "\n", "\n", "\n", "สำหรับ", "การ", "เข้ามา", "ของ", "แกนนำ", "และ", " ", "สส.", "จำนวนมาก", " ", "นาย", "อนุทิน", " ", "มองว่า", " ", "เขา", "เชื่อมั่น", "ว่า", "พรรคภูมิใจไทย", "มี", "เป้าหมาย", "ใน", "การทำงาน", "เพื่อ", "ประชาชน", " ", "ไม่", "มี", "วาระ", "ซ่อนเร้น", " ", "ซึ่ง", "ตน", "รู้สึก", "ดีใจ", "ที่", "ได้", "สนับสนุน", "คน", " ", "เพื่อประโยชน์ของ", "คน", "ที่ทำงาน", " ", "เพื่อประโยชน์ของ", "ประชาชน", " ", "ผู้สื่อข่าว", "ถาม", "ต่อ", " ", "การ", "มี", "สมาชิก", "เพิ่มมากขึ้น", "ยาก", "ต่อ", "การ", "จะ", "ควบคุม", "คน", "ในอนาคต", "หรือไม่", " ", "นาย", "อนุทิน", " ", "ยืนยัน", "ว่า", "พรรคภูมิใจไทย", "มี", "การบริหาร", "จัดการ", "ที่", "ดี", " ", "จึง", "ไม่", "ได้", "กังวล", "เรื่อง", "นั้น", "\n", "ผู้สื่อข่าว", "ถาม", "ย้ำ", " ", "ขณะนี้", "การันตี", "ได้", "หรือไม่", "ว่า", "การเลือกตั้ง", "ครั้งหน้า", "จะ", "สามารถ", "อยู่", "ได้", "จน", "ครบ", " ", "4", " ", "ปี", " ", "นาย", "อนุทิน", " ", "กล่าวว่า", "“", "ไม่", "มี", "อะไร", "การันตี", "ได้", "ทั้งนั้น", " ", "คน", "ตัดสินใจ", "คือ", "ประชาชน", "”", "ส่วน", "ที่", "วันนี้", "มี", "คน", "เข้ามา", "พรรคภูมิใจไทย", "จำนวนมาก", " ", "ใน", "ฐานะ", "หัวหน้าพรรค", "ใจ", "ฟู", "หรือไม่", " ", "นาย", "อนุทิน", " ", "บอ", "กว่า", "“", "ฟู", "บ้าง", " ", "แฟบ", "บ้าง", "”", "\n", "ใน", "ประเด็น", "ที่", "พรรคเพื่อไทย", "ช่วงนี้", "มี", "การอุด", "รอย", "รั่ว", "จำนวนมาก", "นั้น", " ", "นาย", "อนุทิน", " ", "บอ", "กว่า", " ", "ตน", "ไม่", "ได้", "ติดตาม", "ว่า", "ใคร", "จะ", "ทำ", "อะไร", " ", "ขอ", "เอา", "เวลา", "มา", "บริหาร", "ราชการ", "บ้านเมือง", " ", "เพราะ", "ทุกวันนี้", "ตน", "ก็", "ไม่", "มี", "เวลา", "มา", "เข้า", "พรรค", " ", "แต่", "ยัง", "ดี", "ที่", "มี", "คณะกรรมการ", "บริหาร", "พรรค", "คอย", "ดูแล", "เป็น", "อย่าง", "ดี", " ", "ส่วน", "ที่", "วันนี้", "เข้ามา", "เนื่องจาก", "มี", "การประชุม", "และ", "มี", "แขก", "ผู้ใหญ่", "เข้ามา", "พบ", "หลาย", "ท่าน", "\n", "ทาง", "ด้าน", "กรณี", "ที่", "ขณะนี้", "มี", "กระแส", "วิพากษ์วิจารณ์", "ว่า", "พรรคภูมิใจไทย", "เป็น", "พรรค", "ภูมิใจ", "ดูด", " ", "นาย", "อนุทิน", " ", "ถาม", "กลับ", "ว่า", "“", "ใคร", "บอก", "นะ", " ", "แต่", "ถ้า", "ดูด", "ได้", " ", "สส.", "ดี", "ๆ", " ", "เข้ามา", "รับใช้", "ประชาชน", " ", "ก็", "ภูมิใจ", " ", "ถูกต้อง", "ครับ", " ", "เขา", "พูด", "ถูก", "”", "\n", "\n", "\n", "\n", "\n", "...", "\n", "..."]}, "meta": {"url": "https://www.thairath.co.th/news/politic/2887674"}}
{"data": {"text": "รรท. แพทย์ใหญ่ รพ.ตำรวจ ร่วมสนับสนุนหน่วยแพทย์เคลื่อนที่ ดูแลผู้ประสบอุทกภัยในอยุธยา\nข่าว\nวิดีโอ\nหนังสือพิมพ์\nไทยรัฐทีวี\nไลฟ์สไตล์\nกีฬา\nบันเทิง\nดวง\nหวย\nนิยาย\nช็อปปิ้ง\nMONEY\nMIRROR\nTHAIRATH +\nLIVE\nรักษาราชการแทนนายแพทย์ใหญ่ รพ.ตำรวจ ร่วมสนับสนุนหน่วยแพทย์เคลื่อนที่ พร้อมให้บริการตรวจรักษาโรคทั่วไป-แจกยาสามัญประจำบ้าน แก่ผู้ประสบอุทกภัยในพื้นที่อยุธยา\n\nเมื่อเวลา 9.00 น. วันที่ 7 ต.ค. 2568 พล.ต.ท.ไพบูลย์ เจียมอนุกูลกิจ นายแพทย์ (สบ 8) โรงพยาบาลตำรวจ รักษาราชการแทน นายแพทย์ใหญ่ (สบ 8) พร้อมด้วย พล.ต.ต.เกษม รัตนสุมาวงศ์ รองนายแพทย์ใหญ่ (สบ 7), พล.ต.ต.หญิง พิมพรรณ ทรัพย์ขำ รองนายแพทย์ใหญ่ (สบ 7), พล.ต.ต.สามารถ ม่วงศิริ รองนายแพทย์ใหญ่ (สบ 7), และ พล.ต.ต.หญิง รชยา บุรพลพิมาน รองนายแพทย์ใหญ่ (สบ 7) รวมทั้งคณะผู้บริหารโรงพยาบาลตำรวจ สนับสนุนกำลังพลหน่วยแพทย์เคลื่อนที่โรงพยาบาลตำรวจ เพื่อให้บริการตรวจรักษาโรคทั่วไป พร้อมแจกยาสามัญประจำบ้าน และให้คำแนะนำด้านสุขภาพแก่ประชาชนผู้ประสบอุทกภัย ในพื้นที่ จ.พระนครศรีอยุธยา ณ บริเวณโดมอเนกประสงค์ อบต.รางจรเข้ อ.เสนา จ.พระนครศรีอยุธยา\n\nสำหรับภารกิจครั้งนี้ มีวัตถุประสงค์เพื่อบรรเทาความเดือดร้อนของพี่น้องประชาชนในพื้นที่ประสบอุทกภัย ซึ่งประสบปัญหาในการเข้าถึงบริการทางการแพทย์ เนื่องจากเส้นทางสัญจรบางจุดถูกน้ำท่วมขังเป็นเวลานาน หน่วยแพทย์โรงพยาบาลตำรวจจึงได้ลงพื้นที่ให้บริการเชิงรุก ทั้งการตรวจรักษาโรคทั่วไป การให้คำปรึกษาด้านสุขภาพ การป้องกันโรคที่มากับน้ำ และการมอบยาสามัญประจำบ้าน เพื่อให้ประชาชนสามารถดูแลตนเองได้อย่างถูกต้องในเบื้องต้น\n...\n\nทั้งนี้ ในโอกาสเดียวกันคณะผู้บังคับบัญชา นำโดย พล.ต.ท.วัฒนา ยี่จีน พร้อมด้วย พล.ต.ท.ไพบูลย์ เจียมอนุกูลกิจ และคณะผู้บริหารโรงพยาบาลตำรวจ ยังได้ลงพื้นที่ทางเรือเพื่อมอบถุงยังชีพและสิ่งของจำเป็นแก่ประชาชนที่ได้รับความเดือดร้อนในพื้นที่น้ำท่วม และเฝ้าติดตามสถานการณ์อย่างใกล้ชิด ซึ่งสร้างความปลาบปลื้มและยินดีแก่ประชาชนผู้ที่ประสบอุทกภัย ที่ทุกหน่วยงานต่างเล็งเห็นถึงความสำคัญและลงพื้นที่ช่วยเหลืออย่างต่อเนื่อง โดยเฉพาะในเรื่องของการเข้าถึงบริการทางการแพทย์ ซึ่งถือว่าเป็นปัญหาสำคัญ.\n\n...\n...", "tokens": ["รร", "ท", ".", " ", "แพทย์", "ใหญ่", " ", "รพ.", "ตำรวจ", " ", "ร่วม", "สนับสนุน", "หน่วย", "แพทย์", "เคลื่อนที่", " ", "ดูแล", "ผู้ประสบอุทกภัย", "ใน", "อยุธยา", "\n", "ข่าว", "\n", "วิดีโอ", "\n", "หนังสือพิมพ์", "\n", "ไทยรัฐ", "ทีวี", "\n", "ไลฟ์สไตล์", "\n", "กีฬา", "\n", "บันเทิง", "\n", "ดวง", "\n", "หวย", "\n", "นิยาย", "\n", "ช็อปปิ้ง", "\n", "MONEY", "\n", "MIRROR", "\n", "THAIRATH", " ", "+", "\n", "LIVE", "\n", "รักษา", "ราชการ", "แทน", "นายแพทย์", "ใหญ่", " ", "รพ.", "ตำรวจ", " ", "ร่วม", "สนับสนุน", "หน่วย", "แพทย์", "เคลื่อนที่", " ", "พร้อม", "ให้บริการ", "ตรวจ", "รักษาโรค", "ทั่วไป", "-", "แจก", "ยาสามัญประจำบ้าน", " ", "แก่", "ผู้ประสบอุทกภัย", "ใน", "พื้นที่", "อยุธยา", "\n", "\n", "เมื่อ", "เวลา", " ", "9.00", " ", "น.", " ", "วันที่", " ", "7", " ", "ต.ค.", " ", "2568", " ", "พล.ต.ท.", "ไพบูลย์", " ", "เจียม", "อนุกูล", "กิจ", " ", "นายแพทย์", " ", "(", "สบ", " ", "8", ")", " ", "โรงพยาบาล", "ตำรวจ", " ", "รักษา", "ราชการ", "แทน", " ", "นายแพทย์", "ใหญ่", " ", "(", "สบ", " ", "8", ")", " ", "พร้อมด้วย", " ", "พล.ต.ต.", "เกษม", " ", "รัตน", "สุ", "มา", "วงศ์", " ", "รอง", "นายแพทย์", "ใหญ่", " ", "(", "สบ", " ", "7", "),", " ", "พล.ต.ต.", "หญิง", " ", "พิม", "พรรณ", " ", "ทรัพย์", "ขำ", " ", "รอง", "นายแพทย์", "ใหญ่", " ", "(", "สบ", " ", "7", "),", " ", "พล.ต.ต.", "สามารถ", " ", "ม่วง", "ศิ", "ริ", " ", "รอง", "นายแพทย์", "ใหญ่", " ", "(", "สบ", " ", "7", "),", " ", "และ", " ", "พล.ต.ต.", "หญิง", " ", "ร", "ชยา", " ", "บุรพ", "ล", "พิมาน", " ", "รอง", "นายแพทย์", "ใหญ่", " ", "(", "สบ", " ", "7", ")", " ", "รวมทั้ง", "คณะ", "ผู้บริหาร", "โรงพยาบาล", "ตำรวจ", " ", "สนับสนุน", "กำลัง", "พล", "หน่วย", "แพทย์", "เคลื่อนที่", "โรงพยาบาล", "ตำรวจ", " ", "เพื่อ", "ให้บริการ", "ตรวจ", "รักษาโรค", "ทั่วไป", " ", "พร้อม", "แจก", "ยาสามัญประจำบ้าน", " ", "และ", "ให้", "คำแนะนำ", "ด้าน", "สุขภาพ", "แก่", "ประชาชน", "ผู้ประสบอุทกภัย", " ", "ใน", "พื้นที่", " ", "จ.", "พระนครศรีอยุธยา", " ", "ณ", " ", "บริเวณ", "โดม", "อเนกประสงค์", " ", "อบต.", "ราง", "จร", "เข้", " ", "อ.", "เสนา", " ", "จ.", "พระนครศรีอยุธยา", "\n", "\n", "สำหรับ", "ภารกิจ", "ครั้งนี้", " ", "มี", "วัตถุประสงค์", "เพื่อ", "บรรเทา", "ความเดือดร้อน", "ของ", "พี่น้อง", "ประชาชน", "ใน", "พื้นที่", "ประสบ", "อุทกภัย", " ", "ซึ่ง", "ประสบปัญหา", "ใน", "การ", "เข้าถึง", "บริการ", "ทางการแพทย์", " ", "เนื่องจาก", "เส้น", "ทางสัญจร", "บาง", "จุด", "ถูก", "น้ำท่วม", "ขัง", "เป็นเวลา", "นาน", " ", "หน่วย", "แพทย์", "โรงพยาบาล", "ตำรวจ", "จึง", "ได้", "ลง", "พื้นที่", "ให้บริการ", "เชิงรุก", " ", "ทั้ง", "การตรวจรักษา", "โรค", "ทั่วไป", " ", "การ", "ให้คำปรึกษา", "ด้าน", "สุขภาพ", " ", "การป้องกัน", "โรค", "ที่มา", "กับ", "น้ำ", " ", "และ", "การ", "มอบ", "ยาสามัญประจำบ้าน", " ", "เพื่อให้", "ประชาชน", "สามารถ", "ดูแล", "ตนเอง", "ได้", "อย่าง", "ถูกต้อง", "ใน", "เบื้องต้น", "\n", "...", "\n", "\n", "ทั้งนี้", " ", "ใน", "โอกาส", "เดียวกัน", "คณะ", "ผู้บังคับบัญชา", " ", "นำ", "โดย", " ", "พล.ต.ท.", "วัฒนา", " ", "ยี่", "จีน", " ", "พร้อมด้วย", " ", "พล.ต.ท.", "ไพบูลย์", " ", "เจียม", "อนุกูล", "กิจ", " ", "และ", "คณะ", "ผู้บริหาร", "โรงพยาบาล", "ตำรวจ", " ", "ยัง", "ได้", "ลง", "พื้นที่", "ทางเรือ", "เพื่อ", "มอบ", "ถุง", "ยังชีพ", "และ", "สิ่ง", "ของจำเป็น", "แก่", "ประชาชน", "ที่", "ได้รับความเดือดร้อน", "ใน", "พื้นที่", "น้ำท่วม", " ", "และ", "เฝ้า", "ติดตาม", "สถานการณ์", "อย่าง", "ใกล้ชิด", " ", "ซึ่ง", "สร้าง", "ความปลาบปลื้ม", "และ", "ยินดี", "แก่", "ประชาชน", "ผู้", "ที่", "ประสบ", "อุทกภัย", " ", "ที่", "ทุก", "หน่วยงาน", "ต่าง", "เล็งเห็น", "ถึง", "ความสำคัญ", "และ", "ลง", "พื้นที่", "ช่วยเหลือ", "อย่าง", "ต่อเนื่อง", " ", "โดยเฉพาะ", "ใน", "เรื่อง", "ของ", "การ", "เข้าถึง", "บริการ", "ทางการแพทย์", " ", "ซึ่ง", "ถือว่า", "เป็นปัญหา", "สำคัญ", ".", "\n", "\n", "...", "\n", "..."]}, "meta": {"url": "https://www.thairath.co.th/news/local/central/2887691"}}
{"data": {"text": "บึ้มป่วน 3 จุด หน้าศูนย์เยาวชนเทศบาลนครยะลา ตำรวจขอประชาชนงดออกจากบ้านทุกกรณี\nข่าว\nวิดีโอ\nหนังสือพิมพ์\nไทยรัฐทีวี\nไลฟ์สไตล์\nกีฬา\nบันเทิง\nดวง\nหวย\nนิยาย\nช็อปปิ้ง\nMONEY\nMIRROR\nTHAIRATH +\nLIVE\nบึ้มป่วน 3 จุด หน้าศูนย์เยาวชนเทศบาลนครยะลา สถานที่จัดงานประเพณีชักพระวันออกพรรษา ขณะที่ตำรวจขอประชาชนงดออกจากบ้านทุกกรณีเมื่อเวลา 21.10 น. วันที่ 7 ตุลาคม 2568 มีรายงานว่า ศูนย์วิทยุตำรวจภูธรจังหวัดยะลา รับแจ้งเหตุมีเสียงดังคล้ายระเบิดในเขตเทศบาลนครยะลา หลังรับแจ้ง พ.ต.อ.ฉัตรชัย ศักดิ์ดี ผกก.สภ.เมืองยะลา ประสานกำลังเจ้าหน้าที่ตำรวจชุดเคลื่อนที่เร็ว ชุดสายตรวจ เจ้าหน้าที่หน่วยกู้ภัย เร่งเข้าตรวจสอบที่มาของเสียง พบจุดเกิดเหตุบริเวณหน้าศูนย์เยาวชนเทศบาลนครยะลา ถ.สุขยางค์ อ.เมือง จ.ยะลา พร้อมทั้งสั่งปิดกั้นพื้นที่ เพื่อไม่ให้ผู้ที่เกี่ยวข้องเข้ามาในบริเวณ\n...\nขณะที่เจ้าหน้าที่กำลังปิดกั้นเข้าตรวจสอบพื้นที่ จู่ๆ ได้เกิดเสียงระเบิดขึ้นมาอีกถึง 2 ครั้ง ห่างกันประมาณ 15 นาที ทางเจ้าหน้าที่จึงได้ถอยออกจากพื้นที่ พร้อมทั้งนำรถหน่วยกู้ชีพกู้ภัย เปิดไฟสปอตไลต์เพิ่มแสงสว่าง เพื่อรอการเข้าตรวจสอบโดยละเอียด จากทางเจ้าหน้าที่ชุดเก็บกู้และทำลายวัตถุระเบิด ตำรวจภูธรจังหวัดยะลา และเจ้าหน้าที่ศูนย์พิสูจน์หลักฐาน 10\nจากการตรวจสอบกล้องวงจรปิด จับภาพขณะที่ประชาชนกำลังขับรถผ่าน ได้เกิดระเบิดขึ้นจากบริเวณรั้วด้านในของศูนย์เยาวชนเทศบาลนครยะลา มีเปลวไฟกระเด็นออกมา ซึ่งประชาชนที่ขับรถผ่านได้หักหลบ เบื้องต้นไม่มีผู้ได้รับบาดเจ็บ\n\nทั้งนี้ สถานที่เกิดเหตุบริเวณด้านหน้าศูนย์เยาวชนเทศบาลนครยะลา ถ.สุขยางค์ อ.เมือง จ.ยะลา จะมีการจัดงานประเพณีชักพระ เทศบาลนครยะลา ในเทศกาลวันออกพรรษา ระหว่าง 8-10 ตุลาคม 2568 ซึ่งจะมีเรือพระในพื้นที่ 4 จังหวัดชายภาคใต้เดินทางมาร่วมกิจกรรม เบื้องต้นทางเจ้าหน้าที่คาดเหตุป่วนในครั้งนี้ เป็นการสร้างสถานการณ์ในพื้นที่อย่างต่อเนื่อง ของกลุ่มก่อความไม่สงบในพื้นที่\nขณะที่ เฟซบุ๊กตำรวจภูธรจังหวัดยะลาได้โพสต์ข้อความโดยระบุว่า \"7 ต.ค.68 (21.40น.) แจ้งทุกๆ ท่าน ในเขตเทศบาลนครยะลา ให้รีบกลับบ้านและงดออกจากบ้านทุกกรณี ขณะนี้มีเหตุก่อกวนในพื้นที่ครับ\" รวมทั้ง \"ช่วยกันสังเกตบริเวณรอบบ้าน หากพบวัตถุต้องสงสัย ให้รีบแจ้ง 191 ทันทีครับ\".\n\n\nขอบคุณเฟซบุ๊ก ตำรวจภูธรจังหวัดยะลา\n...\n...", "tokens": ["บึ้ม", "ป่วน", " ", "3", " ", "จุด", " ", "หน้า", "ศูนย์เยาวชน", "เทศบาลนคร", "ยะลา", " ", "ตำรวจ", "ขอ", "ประชาชน", "งด", "ออกจาก", "บ้าน", "ทุก", "กรณี", "\n", "ข่าว", "\n", "วิดีโอ", "\n", "หนังสือพิมพ์", "\n", "ไทยรัฐ", "ทีวี", "\n", "ไลฟ์สไตล์", "\n", "กีฬา", "\n", "บันเทิง", "\n", "ดวง", "\n", "หวย", "\n", "นิยาย", "\n", "ช็อปปิ้ง", "\n", "MONEY", "\n", "MIRROR", "\n", "THAIRATH", " ", "+", "\n", "LIVE", "\n", "บึ้ม", "ป่วน", " ", "3", " ", "จุด", " ", "หน้า", "ศูนย์เยาวชน", "เทศบาลนคร", "ยะลา", " ", "สถานที่", "จัดงาน", "ประเพณี", "ชักพระ", "วันออกพรรษา", " ", "ขณะที่", "ตำรวจ", "ขอ", "ประชาชน", "งด", "ออกจาก", "บ้าน", "ทุก", "กรณี", "เมื่อ", "เวลา", " ", "21.10", " ", "น.", " ", "วันที่", " ", "7", " ", "ตุลาคม", " ", "2568", " ", "มี", "รายงาน", "ว่า", " ", "ศูนย์", "วิทยุ", "ตำรวจภูธร", "จังหวัด", "ยะลา", " ", "รับ", "แจ้งเหตุ", "มี", "เสียงดัง", "คล้าย", "ระเบิด", "ใน", "เขต", "เทศบาลนคร", "ยะลา", " ", "หลัง", "รับ", "แจ้ง", " ", "พ.ต.อ.", "ฉัตร", "ชัย", " ", "ศักดิ์", "ดี", " ", "ผกก.", "สภ.", "เมือง", "ยะลา", " ", "ประสาน", "กำลัง", "เจ้าหน้าที่ตำรวจ", "ชุด", "เคลื่อนที่", "เร็ว", " ", "ชุด", "สายตรวจ", " ", "เจ้าหน้าที่", "หน่วยกู้ภัย", " ", "เร่ง", "เข้า", "ตรวจสอบ", "ที่มา", "ของ", "เสียง", " ", "พบ", "จุด", "เกิดเหตุ", "บริเวณ", "หน้า", "ศูนย์เยาวชน", "เทศบาลนคร", "ยะลา", " ", "ถ.", "สุข", "ยางค์", " ", "อ.", "เมือง", " ", "จ.", "ยะลา", " ", "พร้อมทั้ง", "สั่ง", "ปิดกั้น", "พื้นที่", " ", "เพื่อ", "ไม่", "ให้", "ผู้", "ที่", "เกี่ยวข้อง", "เข้ามา", "ใน", "บริเวณ", "\n", "...", "\n", "ขณะที่", "เจ้าหน้าที่", "กำลัง", "ปิดกั้น", "เข้า", "ตรวจสอบ", "พื้นที่", " ", "จู่ๆ", " ", "ได้", "เกิด", "เสียง", "ระเบิด", "ขึ้น", "มา", "อีก", "ถึง", " ", "2", " ", "ครั้ง", " ", "ห่าง", "กัน", "ประมาณ", " ", "15", " ", "นาที", " ", "ทาง", "เจ้าหน้าที่", "จึง", "ได้", "ถอย", "ออกจาก", "พื้นที่", " ", "พร้อมทั้ง", "นำ", "รถ", "หน่วย", "กู้", "ชีพ", "กู้ภัย", " ", "เปิดไฟ", "สปอต", "ไลต์", "เพิ่ม", "แสงสว่าง", " ", "เพื่อ", "รอ", "การ", "เข้า", "ตรวจสอบ", "โดยละเอียด", " ", "จาก", "ทาง", "เจ้าหน้าที่", "ชุด", "เก็บ", "กู้", "และ", "ทำลาย", "วัตถุระเบิด", " ", "ตำรวจภูธร", "จังหวัด", "ยะลา", " ", "และ", "เจ้าหน้าที่", "ศูนย์", "พิสูจน์", "หลักฐาน", " ", "10", "\n", "จาก", "การ", "ตรวจสอบ", "กล้องวงจรปิด", " ", "จับภาพ", "ขณะที่", "ประชาชน", "กำลัง", "ขับรถ", "ผ่าน", " ", "ได้", "เกิด", "ระเบิด", "ขึ้น", "จาก", "บริเวณ", "รั้ว", "ด้านใน", "ของ", "ศูนย์เยาวชน", "เทศบาลนคร", "ยะลา", " ", "มี", "เปลวไฟ", "กระเด็น", "ออกมา", " ", "ซึ่ง", "ประชาชน", "ที่", "ขับรถ", "ผ่าน", "ได้", "หัก", "หลบ", " ", "เบื้องต้น", "ไม่", "มี", "ผู้", "ได้รับบาดเจ็บ", "\n", "\n", "ทั้งนี้", " ", "สถานที่เกิดเหตุ", "บริเวณ", "ด้านหน้า", "ศูนย์เยาวชน", "เทศบาลนคร", "ยะลา", " ", "ถ.", "สุข", "ยางค์", " ", "อ.", "เมือง", " ", "จ.", "ยะลา", " ", "จะ", "มี", "การ", "จัดงาน", "ประเพณี", "ชักพระ", " ", "เทศบาลนคร", "ยะลา", " ", "ใน", "เทศกาล", "วันออกพรรษา", " ", "ระหว่าง", " ", "8", "-", "10", " ", "ตุลาคม", " ", "2568", " ", "ซึ่ง", "จะ", "มี", "เรือ", "พระ", "ใน", "พื้นที่", " ", "4", " ", "จังหวัด", "ชาย", "ภาคใต้", "เดินทาง", "มา", "ร่วม", "กิจกรรม", " ", "เบื้อง", "ต้นทาง", "เจ้าหน้าที่", "คาด", "เหตุ", "ป่วน", "ใน", "ครั้งนี้", " ", "เป็นการ", "สร้างสถานการณ์", "ใน", "พื้นที่", "อย่าง", "ต่อเนื่อง", " ", "ของ", "กลุ่ม", "ก่อ", "ความ", "ไม่", "สงบ", "ใน", "พื้นที่", "\n", "ขณะที่", " ", "เฟซบุ๊ก", "ตำรวจภูธร", "จังหวัด", "ยะลา", "ได้", "โพสต์", "ข้อความ", "โดย", "ระบุ", "ว่า", " ", "\"7", " ", "ต.ค.", "68", " ", "(21.40", "น.", ")", " ", "แจ้ง", "ทุกๆ", " ", "ท่าน", " ", "ใน", "เขต", "เทศบาลนคร", "ยะลา", " ", "ให้", "รีบ", "กลับบ้าน", "และ", "งด", "ออกจาก", "บ้าน", "ทุก", "กรณี", " ", "ขณะนี้", "มี", "เหตุ", "ก่อกวน", "ใน", "พื้นที่", "ครับ", "\"", " ", "รวมทั้ง", " ", "\"", "ช่วยกัน", "สังเกต", "บริเวณ", "รอบ", "บ้าน", " ", "หาก", "พบ", "วัตถุ", "ต้องสงสัย", " ", "ให้", "รีบ", "แจ้ง", " ", "191", " ", "ทันที", "ครับ", "\".", "\n", "\n", "\n", "ขอบคุณ", "เฟซบุ๊ก", " ", "ตำรวจภูธร", "จังหวัด", "ยะลา", "\n", "...", "\n", "..."]}, "meta": {"url": "https://www.thairath.co.th/news/local/south/2887706"}}
