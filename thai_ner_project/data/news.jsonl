{"data": {"text": "วงจรปิดนาที รถพยาบาลฝ่าไฟแดง ถูกกระบะชนคว่ำกลางสี่แยก ขณะนำส่งร่างผู้เสียชีวิต\nข่าว\nวิดีโอ\nหนังสือพิมพ์\nไทยรัฐทีวี\nไลฟ์สไตล์\nกีฬา\nบันเทิง\nดวง\nหวย\nนิยาย\nช็อปปิ้ง\nMONEY\nMIRROR\nTHAIRATH +\nLIVE\nกล้องวงจรปิดนาที\"รถพยาบาลเอกชน\"ฝ่าไฟแดงถูก\"กระบะ\"ชนคว่ำกลางสี่แยกไฟแดงเสาไห้ ขณะนำส่งร่างผู้เสียชีวิต\n\nวันที่ 18 ต.ค. 2568 ผู้สื่อข่าวรายงานว่า กล้องวงจรปิดบริเวณสี่แยกไฟแดงเสาไห้ ต.สวนดอกไม้ อ.เสาไห้ จ.สระบุรี จับภาพนาทีรถพยาบาลเอกชนสีขาว ติดสติ๊กเกอร์คาดน้ำเงิน เปิดสัญญาณไฟไซเลน (ไม่ได้เปิดเสียง) วิ่งมาจาก อ.หนองแซง มุ่งหน้าเข้าตัวเมืองสระบุรี\nขณะก่อนถึงสี่แยกไฟแดงเสาไห้ 100 เมตร กล้องวงจรปิดจับภาพรถพยาบาลเอกชน ได้วิ่งผ่านจนมาถึงสี่แยกไฟแดงเสาไห้ ก่อนวิ่งฝ่าสัญญาณไฟแดงจนมีรถกระบะสีขาว ตอนเดียว ขับมาจากวัดสมุหประดิษฐาราม มุ่งหน้าคลังน้ำมันป๊อกแป๊ก อ.เมือง จ.สระบุรี ที่ได้สัญญาณไฟเขียวพุ่งชนกลางลำรถพยาบาลเอกชนจนทำให้รถพยาบาลเอกชนพลิกคว่ำ กลางสี่แยกไฟแดง ได้รับความเสียหายทั้ง 2 คัน\nส่วนคนขับรถพยาบาลเอกชนได้รับบาดเจ็บเล็กน้อย มีคนนั่งเบาะข้างซ้ายข้างคนขับรถพยาบาลเอกชน ทราบชื่อ นายสุรพล อายุ 31 ปี ได้รับบาดเจ็บซี่โครงหัก ส่วนคนขับรถกระบะสีขาวได้รับบาดเจ็บเล็กน้อย กู้ภัยและรถกู้ชีพโรงพยาบาลเสาไห้ นำตัวส่งโรงพยาบาลเสาไห้ และที่ในรถพยาบาลเอกชนยังพบศพเพศชายอยู่ภายในรถอีก 1 ศพ\nจากการสอบถาม ร.ต.อ.ชีวิน เรืองคำ รองสารวัตร (สอบสวน) สภ.เสาไห้ เจ้าของคดี เผยว่า รถพยาบาลเอกชนได้ไปรับศพผู้เสียชีวิตมาจากโรงพยาบาลแห่งหนึ่ง ใน จ.พระนครศรีอยุธยา เพื่อจะนำศพผู้เสียชีวิตไปส่งที่ อ.ปากช่อง จ.นครราชสีมา เพื่อประกอบพิธีทางศาสนา จากการตรวจสอบหลักฐานกล้องวงจรปิดบริเวณสี่แยกไฟแดงเสาไห้จุดเกิดเหตุ พบว่ารถตู้พยาบาลเอกชนได้ฝ่าสัญญาณไฟแดง\nทั้งนี้ จากการสอบปากคำคนขับรถทั้ง 2 ฝ่าย พบว่ารถตู้พยาบาลเอกชนฝ่าสัญญาณไฟแดงจริง ทำผิดกฎหมายจราจร ได้ตั้งข้อหากับคนขับรถตู้พยาบาลเอกชน ขับรถประมาทเป็นเหตุให้ผู้อื่นได้รับอันตราย.\n...\n...\n...", "tokens": ["วงจรปิด", "นาที", " ", "รถพยาบาล", "ฝ่า", "ไฟแดง", " ", "ถูก", "กระบะ", "ชน", "คว่ำ", "กลาง", "สี่แยก", " ", "ขณะ", "นำ", "ส่ง", "ร่าง", "ผู้เสียชีวิต", "\n", "ข่าว", "\n", "วิดีโอ", "\n", "หนังสือพิมพ์", "\n", "ไทยรัฐ", "ทีวี", "\n", "ไลฟ์สไตล์", "\n", "กีฬา", "\n", "บันเทิง", "\n", "ดวง", "\n", "หวย", "\n", "นิยาย", "\n", "ช็อปปิ้ง", "\n", "MONEY", "\n", "MIRROR", "\n", "THAIRATH", " ", "+", "\n", "LIVE", "\n", "กล้องวงจรปิด", "นาที", "\"", "รถพยาบาล", "เอกชน", "\"", "ฝ่า", "ไฟแดง", "ถูก", "\"", "กระบะ", "\"", "ชน", "คว่ำ", "กลาง", "สี่แยกไฟแดง", "เสา", "ไห้", " ", "ขณะ", "นำ", "ส่ง", "ร่าง", "ผู้เสียชีวิต", "\n", "\n", "วันที่", " ", "18", " ", "ต.ค.", " ", "2568", " ", "ผู้สื่อข่าว", "รายงาน", "ว่า", " ", "กล้องวงจรปิด", "บริเวณ", "สี่แยกไฟแดง", "เสา", "ไห้", " ", "ต.", "สวนดอกไม้", " ", "อ.", "เสา", "ไห้", " ", "จ.", "สระบุรี", " ", "จับภาพ", "นาที", "รถพยาบาล", "เอกชน", "สี", "ขาว", " ", "ติด", "สติ๊กเกอร์", "คาด", "น้ำเงิน", " ", "เปิด", "สัญญาณไฟ", "ไซ", "เลน", " ", "(", "ไม่", "ได้", "เปิด", "เสียง", ")", " ", "วิ่ง", "มาจาก", " ", "อ.", "หนองแซง", " ", "มุ่งหน้า", "เข้า", "ตัวเมือง", "สระบุรี", "\n", "ขณะ", "ก่อน", "ถึง", "สี่แยกไฟแดง", "เสา", "ไห้", " ", "100", " ", "เมตร", " ", "กล้องวงจรปิด", "จับภาพ", "รถพยาบาล", "เอกชน", " ", "ได้", "วิ่ง", "ผ่าน", "จน", "มาถึง", "สี่แยกไฟแดง", "เสา", "ไห้", " ", "ก่อน", "วิ่ง", "ฝ่า", "สัญญาณ", "ไฟแดง", "จน", "มี", "รถกระบะ", "สี", "ขาว", " ", "ตอน", "เดียว", " ", "ขับ", "มาจาก", "วัด", "สมุห", "ประดิ", "ษฐา", "ราม", " ", "มุ่งหน้า", "คลังน้ำมัน", "ป๊อก", "แป๊ก", " ", "อ.", "เมือง", " ", "จ.", "สระบุรี", " ", "ที่", "ได้", "สัญญาณ", "ไฟเขียว", "พุ่งชน", "กลาง", "ลำ", "รถพยาบาล", "เอกชน", "จน", "ทำให้", "รถพยาบาล", "เอกชน", "พลิกคว่ำ", " ", "กลาง", "สี่แยกไฟแดง", " ", "ได้รับ", "ความเสียหาย", "ทั้ง", " ", "2", " ", "คัน", "\n", "ส่วน", "คนขับ", "รถพยาบาล", "เอกชน", "ได้รับบาดเจ็บ", "เล็กน้อย", " ", "มี", "คน", "นั่ง", "เบาะ", "ข้าง", "ซ้าย", "ข้าง", "คนขับ", "รถพยาบาล", "เอกชน", " ", "ทราบ", "ชื่อ", " ", "นาย", "สุร", "พล", " ", "อายุ", " ", "31", " ", "ปี", " ", "ได้รับบาดเจ็บ", "ซี่โครง", "หัก", " ", "ส่วน", "คนขับ", "รถกระบะ", "สี", "ขาว", "ได้รับบาดเจ็บ", "เล็กน้อย", " ", "กู้ภัย", "และ", "รถ", "กู้", "ชีพ", "โรงพยาบาล", "เสา", "ไห้", " ", "นำ", "ตัวส่ง", "โรงพยาบาล", "เสา", "ไห้", " ", "และ", "ที่", "ใน", "รถพยาบาล", "เอกชน", "ยัง", "พบ", "ศพ", "เพศชาย", "อยู่", "ภายใน", "รถ", "อีก", " ", "1", " ", "ศพ", "\n", "จาก", "การ", "สอบถาม", " ", "ร.ต.อ.", "ชีวิน", " ", "เรือง", "คำ", " ", "รอง", "สารวัตร", " ", "(", "สอบสวน", ")", " ", "สภ.", "เสา", "ไห้", " ", "เจ้าของ", "คดี", " ", "เผย", "ว่า", " ", "รถพยาบาล", "เอกชน", "ได้", "ไป", "รับ", "ศพ", "ผู้เสียชีวิต", "มาจาก", "โรงพยาบาล", "แห่ง", "หนึ่ง", " ", "ใน", " ", "จ.", "พระนครศรีอยุธยา", " ", "เพื่อ", "จะ", "นำ", "ศพ", "ผู้เสียชีวิต", "ไป", "ส่ง", "ที่", " ", "อ.", "ปาก", "ช่อง", " ", "จ.", "นครราชสีมา", " ", "เพื่อ", "ประกอบ", "พิธีทางศาสนา", " ", "จาก", "การ", "ตรวจสอบ", "หลักฐาน", "กล้องวงจรปิด", "บริเวณ", "สี่แยกไฟแดง", "เสา", "ไห้", "จุด", "เกิดเหตุ", " ", "พบ", "ว่า", "รถตู้", "พยาบาล", "เอกชน", "ได้", "ฝ่า", "สัญญาณ", "ไฟแดง", "\n", "ทั้งนี้", " ", "จาก", "การ", "สอบปากคำ", "คนขับรถ", "ทั้ง", " ", "2", " ", "ฝ่าย", " ", "พบ", "ว่า", "รถตู้", "พยาบาล", "เอกชน", "ฝ่า", "สัญญาณ", "ไฟแดง", "จริง", " ", "ทำผิดกฎหมาย", "จราจร", " ", "ได้", "ตั้งข้อหา", "กับ", "คนขับ", "รถตู้", "พยาบาล", "เอกชน", " ", "ขับรถ", "ประมาท", "เป็นเหตุให้", "ผู้อื่น", "ได้รับ", "อันตราย", ".", "\n", "...", "\n", "...", "\n", "..."]}, "meta": {"url": "https://www.thairath.co.th/news/crime/2889859"}}
{"data": {"text": "กรมการค้าภายใน ลุยตรวจเครื่องวัดความชื้นข้าวโพดทั่วประเทศ ป้องกันเกษตรกรถูกเอาเปรียบ\nข่าว\nวิดีโอ\nหนังสือพิมพ์\nไทยรัฐทีวี\nไลฟ์สไตล์\nกีฬา\nบันเทิง\nดวง\nหวย\nนิยาย\nช็อปปิ้ง\nMONEY\nMIRROR\nTHAIRATH +\nLIVE\nนายวิทยากร มณีเนตร อธิบดีกรมการค้าภายใน เปิดเผยว่า ได้สั่งการเจ้าหน้าที่ชั่งตวงวัดระดมลงพื้นที่ตรวจสอบสถานประกอบการรับซื้อข้าวโพดทั่วประเทศตั้งแต่ช่วงที่ผ่านมา เพื่อคุ้มครองเกษตรกรในการซื้อขายข้าวโพดในช่วงผลผลิตข้าวโพดออก โดยได้ตรวจสถานประกอบการที่รับซื้อข้าวโพดจำนวน 500 แห่ง ซึ่งมีการตรวจเครื่องวัดความชื้นข้าวโพดแล้วจำนวน 396 เครื่อง และเครื่องชั่งรถยนต์ 503 เครื่อง พบเครื่องวัดความชื้นที่หมดอายุคำรับรอง 2 เครื่อง ในจังหวัดลำพูนและกำแพงเพชร เจ้าหน้าที่ได้ดำเนินการเปรียบเทียบปรับตามกฎหมายรายละ 5,000 บาท และ 10,000 บาท ตามลำดับ พร้อมกำชับผู้ประกอบการให้ความสำคัญในการตรวจสอบอายุคำรับรองของเครื่องวัดความชื้นข้าวโพด เพื่อสร้างความมั่นใจในการวัดความชื้นของข้าวโพดให้กับเกษตรกรในการซื้อขาย ทั้งนี้ กรมการค้าภายในได้วางแผนตรวจสอบเครื่องวัดความชื้นข้าวโพดทั่วประเทศ ระหว่างวันที่ 1 ตุลาคม – 28 พฤศจิกายน 2568 ในพื้นที่ 37 จังหวัด เป้าหมายตรวจเครื่องวัดความชื้นข้าวโพด 676 เครื่อง ครอบคลุมจังหวัดสำคัญที่เป็นแหล่งผลิตและรับซื้อข้าวโพดเลี้ยงสัตว์ เช่น ราชบุรี ลพบุรี สระบุรี พระนครศรีอยุธยา กาญจนบุรี ลำพูน เชียงใหม่ ลำปาง พะเยา แพร่ พิษณุโลก น่าน นครสวรรค์ กำแพงเพชร ตาก พิจิตร เพชรบูรณ์ อุดรธานี หนองคาย ขอนแก่น อุบลราชธานี นครราชสีมา ชัยภูมิ บุรีรัมย์ เลย หนองบัวลำภู รวมถึงจังหวัดในภาคตะวันออก เช่น ชลบุรี ฉะเชิงเทรา จันทบุรี ตราด ปราจีนบุรี และสระแก้ว เป็นต้น\n\n...\nอธิบดีกรมการค้าภายใน กล่าวเพิ่มเติมว่า การตรวจสอบเครื่องวัดความชื้นข้าวโพดเป็นมาตรการสำคัญในการคุ้มครองเกษตรกร เพราะค่าความชื้นมีผลโดยตรงต่อราคารับซื้อ หากเครื่องวัดความชื้นไม่ได้มาตรฐาน อาจทำให้เกษตรกรได้รับราคาที่ต่ำกว่าความเป็นจริง กรมฯ จึงขอให้ผู้ประกอบการให้ความร่วมมือใช้เครื่องวัดความชื้นที่ผ่านการรับรองจากกรมการค้าภายใน และให้เกษตรกรสังเกตเครื่องวัดความชื้นที่มีเครื่องหมายคำรับรองของกรมฯ เพื่อสร้างความมั่นใจในการซื้อขาย โดยหากพบว่า มีการกดราคารับซื้อต่ำกว่าราคาตลาด การติดป้ายแสดงราคารับซื้อไม่ชัดเจน หรือสงสัยผู้ประกอบการใช้เครื่องชั่งน้ำหนักและเครื่องวัดความชื้นไม่ได้มาตรฐาน แจ้งได้ที่สายด่วนกรมการค้าภายใน 1569 ศูนย์หรือสำนักงานสาขาชั่งตวงวัด และสำนักงานพาณิชย์จังหวัดทั่วประเทศ\nทั้งนี้ สถานการณ์การผลิตข้าวโพดเลี้ยงสัตว์ปี 2568/69 มีปริมาณประมาณ 4.739 ล้านตัน เพิ่มขึ้นร้อยละ 3.98 จากปีก่อน โดยขณะนี้ผลผลิตเริ่มทยอยออกสู่ตลาดแล้วกว่า 1.39 ล้านตัน หรือร้อยละ 29.31 ของผลผลิตทั้งหมด และจะออกมากที่สุดในช่วงเดือนตุลาคมถึงพฤศจิกายน ซึ่งเป็นช่วงที่เกษตรกรจำนวนมากนำผลผลิตมาขายให้ผู้ประกอบกา\n“กรมการค้าภายในจะดำเนินการตรวจสอบเครื่องวัดความชื้นข้าวโพดอย่างต่อเนื่อง เพื่อสร้างความเชื่อมั่นให้เกษตรกรมั่นใจว่าการซื้อขายเป็นไปอย่างโปร่งใส เป็นธรรม และช่วยให้เกษตรกรขายผลผลิตได้ในราคาที่สะท้อนคุณภาพที่แท้จริง” นายวิทยากร กล่าวทิ้งท้าย\n\nอ่านข่าว \"นโยบายรัฐ\" เพิ่มเติม\n...\n...", "tokens": ["กรมการค้าภายใน", " ", "ลุย", "ตรวจ", "เครื่องวัด", "ความชื้น", "ข้าวโพด", "ทั่วประเทศ", " ", "ป้องกัน", "เกษตรกร", "ถูก", "เอาเปรียบ", "\n", "ข่าว", "\n", "วิดีโอ", "\n", "หนังสือพิมพ์", "\n", "ไทยรัฐ", "ทีวี", "\n", "ไลฟ์สไตล์", "\n", "กีฬา", "\n", "บันเทิง", "\n", "ดวง", "\n", "หวย", "\n", "นิยาย", "\n", "ช็อปปิ้ง", "\n", "MONEY", "\n", "MIRROR", "\n", "THAIRATH", " ", "+", "\n", "LIVE", "\n", "นาย", "วิทยากร", " ", "มณี", "เนตร", " ", "อธิบดี", "กรมการค้าภายใน", " ", "เปิดเผย", "ว่า", " ", "ได้", "สั่งการ", "เจ้าหน้าที่", "ชั่ง", "ตวง", "วัด", "ระดม", "ลง", "พื้นที่", "ตรวจสอบ", "สถานประกอบการ", "รับซื้อ", "ข้าวโพด", "ทั่วประเทศ", "ตั้งแต่", "ช่วง", "ที่ผ่านมา", " ", "เพื่อ", "คุ้มครอง", "เกษตรกร", "ใน", "การซื้อขาย", "ข้าวโพด", "ใน", "ช่วง", "ผลผลิต", "ข้าวโพด", "ออก", " ", "โดย", "ได้", "ตรวจ", "สถานประกอบการ", "ที่", "รับซื้อ", "ข้าวโพด", "จำนวน", " ", "500", " ", "แห่ง", " ", "ซึ่ง", "มี", "การ", "ตรวจ", "เครื่องวัด", "ความชื้น", "ข้าวโพด", "แล้ว", "จำนวน", " ", "396", " ", "เครื่อง", " ", "และ", "เครื่องชั่ง", "รถยนต์", " ", "503", " ", "เครื่อง", " ", "พบ", "เครื่องวัด", "ความชื้น", "ที่", "หมดอายุ", "คำรับรอง", " ", "2", " ", "เครื่อง", " ", "ใน", "จังหวัด", "ลำพูน", "และ", "กำแพงเพชร", " ", "เจ้าหน้าที่", "ได้", "ดำเนินการ", "เปรียบเทียบ", "ปรับ", "ตามกฎหมาย", "ราย", "ละ", " ", "5,000", " ", "บาท", " ", "และ", " ", "10,000", " ", "บาท", " ", "ตามลำดับ", " ", "พร้อม", "กำชับ", "ผู้ประกอบการ", "ให้ความสำคัญ", "ใน", "การ", "ตรวจสอบ", "อายุ", "คำรับรอง", "ของ", "เครื่องวัด", "ความชื้น", "ข้าวโพด", " ", "เพื่อ", "สร้าง", "ความมั่นใจ", "ใน", "การ", "วัด", "ความชื้น", "ของ", "ข้าวโพด", "ให้", "กับ", "เกษตรกร", "ใน", "การซื้อขาย", " ", "ทั้งนี้", " ", "กรมการค้าภายใน", "ได้", "วางแผน", "ตรวจสอบ", "เครื่องวัด", "ความชื้น", "ข้าวโพด", "ทั่วประเทศ", " ", "ระหว่าง", "วันที่", " ", "1", " ", "ตุลาคม", " ", "–", " ", "28", " ", "พฤศจิกายน", " ", "2568", " ", "ใน", "พื้นที่", " ", "37", " ", "จังหวัด", " ", "เป้าหมาย", "ตรวจ", "เครื่องวัด", "ความชื้น", "ข้าวโพด", " ", "676", " ", "เครื่อง", " ", "ครอบคลุม", "จังหวัด", "สำคัญ", "ที่", "เป็น", "แหล่งผลิต", "และ", "รับซื้อ", "ข้าวโพด", "เลี้ยงสัตว์", " ", "เช่น", " ", "ราชบุรี", " ", "ลพบุรี", " ", "สระบุรี", " ", "พระนครศรีอยุธยา", " ", "กาญจนบุรี", " ", "ลำพูน", " ", "เชียงใหม่", " ", "ลำปาง", " ", "พะเยา", " ", "แพร่", " ", "พิษณุโลก", " ", "น่าน", " ", "นครสวรรค์", " ", "กำแพงเพชร", " ", "ตาก", " ", "พิจิตร", " ", "เพชรบูรณ์", " ", "อุดรธานี", " ", "หนองคาย", " ", "ขอนแก่น", " ", "อุบลราชธานี", " ", "นครราชสีมา", " ", "ชัยภูมิ", " ", "บุรีรัมย์", " ", "เลย", " ", "หนองบัวลำภู", " ", "รวมถึง", "จังหวัด", "ใน", "ภาค", "ตะวันออก", " ", "เช่น", " ", "ชลบุรี", " ", "ฉะเชิงเทรา", " ", "จันทบุรี", " ", "ตราด", " ", "ปราจีนบุรี", " ", "และ", "สระแก้ว", " ", "เป็นต้น", "\n", "\n", "...", "\n", "อธิบดี", "กรมการค้าภายใน", " ", "กล่าว", "เพิ่มเติม", "ว่า", " ", "การ", "ตรวจสอบ", "เครื่องวัด", "ความชื้น", "ข้าวโพด", "เป็น", "มาตรการ", "สำคัญ", "ใน", "การ", "คุ้มครอง", "เกษตรกร", " ", "เพราะ", "ค่า", "ความชื้น", "มีผล", "โดยตรง", "ต่อราคา", "รับซื้อ", " ", "หาก", "เครื่องวัด", "ความชื้น", "ไม่", "ได้มาตรฐาน", " ", "อาจ", "ทำให้", "เกษตรกร", "ได้รับ", "รา", "คาที่", "ต่ำกว่า", "ความเป็นจริง", " ", "กรม", "ฯ", " ", "จึง", "ขอให้", "ผู้ประกอบการ", "ให้ความร่วมมือ", "ใช้", "เครื่องวัด", "ความชื้น", "ที่", "ผ่าน", "การ", "รับรอง", "จาก", "กรมการค้าภายใน", " ", "และ", "ให้", "เกษตรกร", "สังเกต", "เครื่องวัด", "ความชื้น", "ที่", "มี", "เครื่องหมาย", "คำรับรอง", "ของ", "กรม", "ฯ", " ", "เพื่อ", "สร้าง", "ความมั่นใจ", "ใน", "การซื้อขาย", " ", "โดย", "หาก", "พบ", "ว่า", " ", "มี", "การ", "กดราคา", "รับซื้อ", "ต่ำกว่า", "ราคาตลาด", " ", "การ", "ติดป้าย", "แสดง", "ราคา", "รับซื้อ", "ไม่", "ชัดเจน", " ", "หรือ", "สงสัย", "ผู้ประกอบการ", "ใช้", "เครื่องชั่งน้ำหนัก", "และ", "เครื่องวัด", "ความชื้น", "ไม่", "ได้มาตรฐาน", " ", "แจ้ง", "ได้ที่", "สายด่วน", "กรมการค้าภายใน", " ", "1569", " ", "ศูนย์", "หรือ", "สำนักงานสาขา", "ชั่ง", "ตวง", "วัด", " ", "และ", "สำนักงาน", "พาณิชย์", "จังหวัด", "ทั่วประเทศ", "\n", "ทั้งนี้", " ", "สถานการณ์", "การผลิต", "ข้าวโพด", "เลี้ยงสัตว์", "ปี", " ", "2568", "/69", " ", "มี", "ปริมาณ", "ประมาณ", " ", "4.739", " ", "ล้าน", "ตัน", " ", "เพิ่มขึ้น", "ร้อยละ", " ", "3.98", " ", "จาก", "ปีก่อน", " ", "โดย", "ขณะนี้", "ผลผลิต", "เริ่ม", "ทยอย", "ออก", "สู่", "ตลาด", "แล้ว", "กว่า", " ", "1.39", " ", "ล้าน", "ตัน", " ", "หรือ", "ร้อยละ", " ", "29.31", " ", "ของ", "ผลผลิต", "ทั้งหมด", " ", "และ", "จะ", "ออก", "มาก", "ที่สุด", "ใน", "ช่วง", "เดือน", "ตุลาคม", "ถึง", "พฤศจิกายน", " ", "ซึ่ง", "เป็นช่วง", "ที่", "เกษตรกร", "จำนวนมาก", "นำ", "ผลผลิต", "มา", "ขาย", "ให้", "ผู้", "ประกอบ", "กา", "\n", "“", "กรมการค้าภายใน", "จะ", "ดำเนินการ", "ตรวจสอบ", "เครื่องวัด", "ความชื้น", "ข้าวโพด", "อย่าง", "ต่อเนื่อง", " ", "เพื่อ", "สร้าง", "ความเชื่อมั่น", "ให้", "เกษตรกร", "มั่นใจ", "ว่า", "การซื้อขาย", "เป็นไป", "อย่าง", "โปร่งใส", " ", "เป็นธรรม", " ", "และ", "ช่วย", "ให้", "เกษตรกร", "ขาย", "ผลผลิต", "ได้", "ใน", "รา", "คาที่", "สะท้อน", "คุณภาพ", "ที่", "แท้จริง", "”", " ", "นาย", "วิทยากร", " ", "กล่าว", "ทิ้งท้าย", "\n", "\n", "อ่าน", "ข่าว", " ", "\"", "นโยบาย", "รัฐ", "\"", " ", "เพิ่มเติม", "\n", "...", "\n", "..."]}, "meta": {"url": "https://www.thairath.co.th/news/governmentpolicy/2889843"}}
{"data": {"text": "“สาธิต” ร่วง “เมฆินทร์” พลิกชนะ ได้นั่งรองหัวหน้าภาคกลาง พรรคประชาธิปัตย์\nข่าว\nวิดีโอ\nหนังสือพิมพ์\nไทยรัฐทีวี\nไลฟ์สไตล์\nกีฬา\nบันเทิง\nดวง\nหวย\nนิยาย\nช็อปปิ้ง\nMONEY\nMIRROR\nTHAIRATH +\nLIVE\n“สาธิต ปิตุเตชะ” แพ้ “เมฆินทร์ เอี่ยมสะอาด” พลาดเก้าอี้รองหัวหน้าภาคกลางและตะวันออก พรรคประชาธิปัตย์ “สกลธี” นั่งรองหัวหน้า กทม. ส่วน “ชัยชนะ” ได้นั่งรองหัวหน้าภาคใต้\n\nวันที่ 18 ต.ค. 2568 ในที่ประชุมใหญ่วิสามัญของพรรคประชาธิปัตย์ช่วงบ่าย ได้มีการเลือกตั้งรองหัวหน้าพรรคตามรายภาค โดยผลการโหวตขององค์ประชุมปรากฏว่า\nนายสงกรานต์ จิตสุทธิภากร อดีตสส.นครสวรรค์ได้รับตำแหน่งรองหัวหน้าภาคเหนือ\nนายธนพร สมศรี อดีตเลขาธิการคณะกรรมการส่งเสริมสวัสดิการและสวัสดิภาพครูและบุคลากรทางการศึกษา (สกสค.) ได้เป็นรองหัวหน้าภาคอีสาน\nนายชัยชนะ เดชเดโช ได้เป็นรองหัวหน้าภาคใต้\nนายสกลธี ภัททิยกุล ได้เป็นรองหัวหน้า กทม.\n\nขณะที่ภาคกลาง มีการเสนอชื่อแข่งขัน 2 คน คือนายสาธิต ปิตุเตชะ อดีตรองหัวหน้าภาคกลางและตะวันออก และนายเมฆินทร์ เอี่ยมสะอาด อดีตกก.บห.พรรคปรากฏว่า ผลการนับคะแนน นายสาธิตได้ 35 % ส่วนนายเมฆินทร์ ได้ 65% ได้เป็นรองหัวหน้าภาคกลาง ทำให้ได้รับเลือกเป็นรองหัวหน้าภาคกลางและตะวันออก\nส่วนร้อยตำรวจเอก พงศกร ขวัญเมือง บุตรชายของ พลตำรวจเอก อัศวิน ขวัญเมือง อดีตผู้ว่าราชการกรุงเทพมหานคร ได้นั่งในตำแหน่งโฆษกพรรคประชาธิปัตย์\nร้อยตำรวจเอก พงศกร ขวัญเมือง\n...\n\n\n...\n...", "tokens": ["“", "สาธิต", "”", " ", "ร่วง", " ", "“", "เมฆินทร์", "”", " ", "พลิก", "ชนะ", " ", "ได้", "นั่ง", "รองหัวหน้า", "ภาค", "กลาง", " ", "พรรคประชาธิปัตย์", "\n", "ข่าว", "\n", "วิดีโอ", "\n", "หนังสือพิมพ์", "\n", "ไทยรัฐ", "ทีวี", "\n", "ไลฟ์สไตล์", "\n", "กีฬา", "\n", "บันเทิง", "\n", "ดวง", "\n", "หวย", "\n", "นิยาย", "\n", "ช็อปปิ้ง", "\n", "MONEY", "\n", "MIRROR", "\n", "THAIRATH", " ", "+", "\n", "LIVE", "\n", "“", "สาธิต", " ", "ปิตุ", "เต", "ชะ", "”", " ", "แพ้", " ", "“", "เมฆินทร์", " ", "เอี่ยม", "สะอาด", "”", " ", "พลาด", "เก้าอี้", "รองหัวหน้า", "ภาค", "กลาง", "และ", "ตะวันออก", " ", "พรรคประชาธิปัตย์", " ", "“", "สกล", "ธี", "”", " ", "นั่ง", "รองหัวหน้า", " ", "กทม.", " ", "ส่วน", " ", "“", "ชัยชนะ", "”", " ", "ได้", "นั่ง", "รองหัวหน้า", "ภาคใต้", "\n", "\n", "วันที่", " ", "18", " ", "ต.ค.", " ", "2568", " ", "ใน", "ที่ประชุม", "ใหญ่", "วิสามัญ", "ของ", "พรรคประชาธิปัตย์", "ช่วง", "บ่าย", " ", "ได้", "มี", "การเลือกตั้ง", "รอง", "หัวหน้าพรรค", "ตาม", "ราย", "ภาค", " ", "โดย", "ผล", "การ", "โหวต", "ของ", "องค์ประชุม", "ปรากฏ", "ว่า", "\n", "นาย", "สงกรานต์", " ", "จิต", "สุทธิ", "ภากร", " ", "อดีต", "สส.", "นครสวรรค์", "ได้รับ", "ตำแหน่ง", "รองหัวหน้า", "ภาคเหนือ", "\n", "นาย", "ธน", "พร", " ", "สม", "ศรี", " ", "อดีต", "เลขาธิการ", "คณะกรรมการ", "ส่งเสริม", "สวัสดิการ", "และ", "สวัสดิภาพ", "ครู", "และ", "บุคลากร", "ทาง", "การศึกษา", " ", "(", "สก", "สค.", ")", " ", "ได้", "เป็น", "รองหัวหน้า", "ภาคอีสาน", "\n", "นาย", "ชัยชนะ", " ", "เดช", "เดโช", " ", "ได้", "เป็น", "รองหัวหน้า", "ภาคใต้", "\n", "นาย", "สกล", "ธี", " ", "ภัททิย", "กุล", " ", "ได้", "เป็น", "รองหัวหน้า", " ", "กทม.", "\n", "\n", "ขณะที่", "ภาค", "กลาง", " ", "มี", "การ", "เสนอชื่อ", "แข่งขัน", " ", "2", " ", "คน", " ", "คือ", "นาย", "สาธิต", " ", "ปิตุ", "เต", "ชะ", " ", "อดีต", "รองหัวหน้า", "ภาค", "กลาง", "และ", "ตะวันออก", " ", "และ", "นาย", "เมฆินทร์", " ", "เอี่ยม", "สะอาด", " ", "อดีต", "กก.", "บห", ".", "พรรค", "ปรากฏ", "ว่า", " ", "ผล", "การ", "นับคะแนน", " ", "นาย", "สาธิต", "ได้", " ", "35", " ", "%", " ", "ส่วน", "นาย", "เมฆินทร์", " ", "ได้", " ", "65", "%", " ", "ได้", "เป็น", "รองหัวหน้า", "ภาค", "กลาง", " ", "ทำให้", "ได้รับ", "เลือก", "เป็น", "รองหัวหน้า", "ภาค", "กลาง", "และ", "ตะวันออก", "\n", "ส่วน", "ร้อยตำรวจเอก", " ", "พงศกร", " ", "ขวัญเมือง", " ", "บุตรชาย", "ของ", " ", "พลตำรวจเอก", " ", "อัศวิน", " ", "ขวัญเมือง", " ", "อดีต", "ผู้ว่าราชการ", "กรุงเทพมหานคร", " ", "ได้", "นั่ง", "ใน", "ตำแหน่ง", "โฆษก", "พรรคประชาธิปัตย์", "\n", "ร้อยตำรวจเอก", " ", "พงศกร", " ", "ขวัญเมือง", "\n", "...", "\n", "\n", "\n", "...", "\n", "..."]}, "meta": {"url": "https://www.thairath.co.th/news/politic/2889853"}}
{"data": {"text": "คนละครึ่งพลัส ลงทะเบียนที่ไหน เตรียมตัวให้พร้อม เพื่อรับสิทธิ์สูงสุด 2,400 บาท\nข่าว\nวิดีโอ\nหนังสือพิมพ์\nไทยรัฐทีวี\nไลฟ์สไตล์\nกีฬา\nบันเทิง\nดวง\nหวย\nนิยาย\nช็อปปิ้ง\nMONEY\nMIRROR\nTHAIRATH +\nLIVE\nอัปเดตล่าสุดโครงการ\"คนละครึ่งพลัส\"ลงทะเบียนที่ไหน เตรียมตัวให้พร้อม เพื่อรับสิทธิ์สูงสุด 2,400 บาทโครงการ\"คนละครึ่งพลัส\" 2568เป็นโครงการตามนโยบายของรัฐบาล โดยภาครัฐจะร่วมจ่ายค่าสินค้าและบริการบางประเภทให้แก่ประชาชนที่เข้าร่วมโครงการ เพื่อลดรายจ่ายให้ประชาชนมีกำลังจับจ่ายใช้สอยมากขึ้น และสร้างรายได้แก่ร้านค้ารายย่อย นำไปสู่การกระตุ้นและฟื้นฟูเศรษฐกิจไทย\n\n\n1. เป็นผู้มีสัญชาติไทย\n2. มีอายุตั้งแต่ 16 ปีบริบูรณ์ขึ้นไป ณ วันที่ลงทะเบียน\n3. มีบัตรประจำตัวประชาชน\n4. ไม่เป็นผู้มีบัตรสวัสดิการแห่งรัฐตามฐานข้อมูลของกระทรวงการคลัง ณ วันที่ 1 ตุลาคม 2568\n5. ไม่เป็นผู้ที่ถูกระงับสิทธิ์หรือถูกเรียกเงินคืนในโครงการของรัฐ ได้แก่ (1) โครงการคนละครึ่ง (2) โครงการคนละครึ่ง ระยะที่ 2 (3) โครงการคนละครึ่ง ระยะที่ 3 (4) โครงการคนละครึ่ง ระยะที่ 4 และ (5) โครงการคนละครึ่ง ระยะที่ 5\n\n\nภาครัฐจ่าย 50% (ไม่เกิน 200 บาท/คน/วัน) โดยกำหนดวงเงินสิทธิ์ ดังนี้\n...\n- ประชาชนผู้ยื่นแบบแสดงรายการภาษี*: 2,400 บาท/คน\n- ประชาชนผู้ไม่ยื่นแบบภาษี: 2,000 บาท/คน\n\n\nลงทะเบียนผ่านแอปฯ เป๋าตัง กดผ่านแบนเนอร์ของโครงการคนละครึ่งพลัส เท่านั้น ตั้งแต่วันที่ 20 - 26 ตุลาคม 2568 (จนกว่าจะครบจำนวนสิทธิ์ หรือครบวงเงินงบประมาณของโครงการ) เวลา 06.00 - 22.00 น. ของทุกวัน\n\n\nดาวน์โหลดติดตั้งแอปฯ \"เป๋าตัง\" สำเร็จเลือก G Wallet เลือก \"สมัครใช้บริการ\"กด \"ยินยอม\" การจัดการข้อมูลยืนยันตัวตนถ่ายบัตรประชาชน และกรอกข้อมูลตามขั้นตอนเลือกวิธีการยืนยันตัวตน \"สแกนใบหน้า\"สแกนใบหน้า ตรวจสอบและยืนยันข้อมูลเข้าสู่หน้าหลัก เริ่มการใช้งาน\n\n\nประชาชนที่ไม่เคยได้รับสิทธิ์โครงการคนละครึ่ง ระยะที่ 5 (ปี 2565) ต้องกดปุ่มยืนยันการรับสิทธิ์ผ่านแอปฯ เป๋าตัง โดยจะมีการแจ้งผลการลงทะเบียนผ่านแจ้งเตือนบนแอปฯ เป๋าตัง ประมาณ 3 วัน หลังจากลงทะเบียนรับสิทธิ์\nอย่างไรก็ตาม ประชาชนต้องใช้จ่าย (ใช้สิทธิ์) ครั้งแรกภายในวันที่ 11 พฤศจิกายน 2568 เวลา 23.00 น. จึงจะสามารถใช้สิทธิ์ได้ตลอดระยะเวลาโครงการ หากไม่ใช้สิทธิ์ภายในวันเวลาดังกล่าวจะถือว่าไม่ประสงค์จะเข้าร่วมโครงการและถูกตัดสิทธิ์จากโครงการ.\nอ้างอิงwww.คนละครึ่งพลัส.com\n...\n...", "tokens": ["คนละ", "ครึ่ง", "พลัส", " ", "ลงทะเบียน", "ที่ไหน", " ", "เตรียมตัว", "ให้", "พร้อม", " ", "เพื่อ", "รับ", "สิทธิ์", "สูงสุด", " ", "2,400", " ", "บาท", "\n", "ข่าว", "\n", "วิดีโอ", "\n", "หนังสือพิมพ์", "\n", "ไทยรัฐ", "ทีวี", "\n", "ไลฟ์สไตล์", "\n", "กีฬา", "\n", "บันเทิง", "\n", "ดวง", "\n", "หวย", "\n", "นิยาย", "\n", "ช็อปปิ้ง", "\n", "MONEY", "\n", "MIRROR", "\n", "THAIRATH", " ", "+", "\n", "LIVE", "\n", "อัปเดต", "ล่าสุด", "โครงการ", "\"", "คนละ", "ครึ่ง", "พลัส", "\"", "ลงทะเบียน", "ที่ไหน", " ", "เตรียมตัว", "ให้", "พร้อม", " ", "เพื่อ", "รับ", "สิทธิ์", "สูงสุด", " ", "2,400", " ", "บาท", "โครงการ", "\"", "คนละ", "ครึ่ง", "พลัส", "\"", " ", "2568", "เป็น", "โครง", "การตาม", "นโยบาย", "ของ", "รัฐบาล", " ", "โดย", "ภาครัฐ", "จะ", "ร่วม", "จ่าย", "ค่า", "สินค้า", "และ", "บริการ", "บาง", "ประเภท", "ให้", "แก่", "ประชาชน", "ที่", "เข้าร่วม", "โครงการ", " ", "เพื่อ", "ลด", "รายจ่าย", "ให้", "ประชาชน", "มี", "กำลัง", "จับจ่ายใช้สอย", "มากขึ้น", " ", "และ", "สร้าง", "ราย", "ได้แก่", "ร้านค้า", "รายย่อย", " ", "นำไปสู่", "การ", "กระตุ้น", "และ", "ฟื้นฟู", "เศรษฐกิจ", "ไทย", "\n", "\n", "\n", "1", ".", " ", "เป็น", "ผู้", "มี", "สัญชาติ", "ไทย", "\n", "2", ".", " ", "มีอายุ", "ตั้งแต่", " ", "16", " ", "ปี", "บริบูรณ์", "ขึ้นไป", " ", "ณ", " ", "วันที่", "ลงทะเบียน", "\n", "3", ".", " ", "มี", "บัตรประจำตัวประชาชน", "\n", "4", ".", " ", "ไม่", "เป็น", "ผู้", "มี", "บัตร", "สวัสดิการ", "แห่ง", "รัฐ", "ตาม", "ฐานข้อมูล", "ของ", "กระทรวงการคลัง", " ", "ณ", " ", "วันที่", " ", "1", " ", "ตุลาคม", " ", "2568", "\n", "5", ".", " ", "ไม่", "เป็น", "ผู้", "ที่", "ถูก", "ระงับ", "สิทธิ์", "หรือ", "ถูก", "เรียก", "เงิน", "คืน", "ใน", "โครงการ", "ของ", "รัฐ", " ", "ได้แก่", " ", "(1)", " ", "โครงการ", "คนละ", "ครึ่ง", " ", "(2)", " ", "โครงการ", "คนละ", "ครึ่ง", " ", "ระยะ", "ที่", " ", "2", " ", "(3)", " ", "โครงการ", "คนละ", "ครึ่ง", " ", "ระยะ", "ที่", " ", "3", " ", "(4)", " ", "โครงการ", "คนละ", "ครึ่ง", " ", "ระยะ", "ที่", " ", "4", " ", "และ", " ", "(5)", " ", "โครงการ", "คนละ", "ครึ่ง", " ", "ระยะ", "ที่", " ", "5", "\n", "\n", "\n", "ภาครัฐ", "จ่าย", " ", "50", "%", " ", "(", "ไม่", "เกิน", " ", "200", " ", "บาท", "/", "คน", "/", "วัน", ")", " ", "โดย", "กำหนด", "วงเงิน", "สิทธิ์", " ", "ดังนี้", "\n", "...", "\n", "-", " ", "ประชาชน", "ผู้", "ยื่น", "แบบ", "แสดง", "รายการ", "ภาษี", "*:", " ", "2,400", " ", "บาท", "/", "คน", "\n", "-", " ", "ประชาชน", "ผู้", "ไม่", "ยื่น", "แบบ", "ภาษี", ":", " ", "2,000", " ", "บาท", "/", "คน", "\n", "\n", "\n", "ลงทะเบียน", "ผ่าน", "แอ", "ปฯ", " ", "เป๋า", "ตัง", " ", "กด", "ผ่าน", "แบนเนอร์", "ของ", "โครงการ", "คนละ", "ครึ่ง", "พลัส", " ", "เท่านั้น", " ", "ตั้งแต่", "วันที่", " ", "20", " ", "-", " ", "26", " ", "ตุลาคม", " ", "2568", " ", "(", "จนกว่า", "จะ", "ครบ", "จำนวน", "สิทธิ์", " ", "หรือ", "ครบ", "วงเงิน", "งบประมาณ", "ของ", "โครงการ", ")", " ", "เวลา", " ", "06.00", " ", "-", " ", "22.00", " ", "น.", " ", "ของ", "ทุกวัน", "\n", "\n", "\n", "ดาวน์โหลด", "ติดตั้ง", "แอ", "ปฯ", " ", "\"", "เป๋า", "ตัง", "\"", " ", "สำเร็จ", "เลือก", " ", "G", " ", "Wallet", " ", "เลือก", " ", "\"", "สมัคร", "ใช้", "บริการ", "\"", "กด", " ", "\"", "ยินยอม", "\"", " ", "การ", "จัดการ", "ข้อมูล", "ยืนยัน", "ตัวตน", "ถ่าย", "บัตรประชาชน", " ", "และ", "กรอก", "ข้อมูล", "ตาม", "ขั้นตอน", "เลือก", "วิธีการ", "ยืนยัน", "ตัวตน", " ", "\"", "สแกน", "ใบหน้า", "\"", "สแกน", "ใบหน้า", " ", "ตรวจสอบ", "และ", "ยืนยัน", "ข้อมูล", "เข้าสู่", "หน้า", "หลัก", " ", "เริ่ม", "การใช้งาน", "\n", "\n", "\n", "ประชาชน", "ที่", "ไม่", "เคย", "ได้รับ", "สิทธิ์", "โครงการ", "คนละ", "ครึ่ง", " ", "ระยะ", "ที่", " ", "5", " ", "(", "ปี", " ", "2565", ")", " ", "ต้อง", "กดปุ่ม", "ยืนยัน", "การ", "รับ", "สิทธิ์", "ผ่าน", "แอ", "ปฯ", " ", "เป๋า", "ตัง", " ", "โดย", "จะ", "มี", "การ", "แจ้ง", "ผล", "การ", "ลงทะเบียน", "ผ่าน", "แจ้ง", "เตือน", "บน", "แอ", "ปฯ", " ", "เป๋า", "ตัง", " ", "ประมาณ", " ", "3", " ", "วัน", " ", "หลังจาก", "ลงทะเบียน", "รับ", "สิทธิ์", "\n", "อย่างไรก็ตาม", " ", "ประชาชน", "ต้อง", "ใช้จ่าย", " ", "(", "ใช้", "สิทธิ์", ")", " ", "ครั้งแรก", "ภายใน", "วันที่", " ", "11", " ", "พฤศจิกายน", " ", "2568", " ", "เวลา", " ", "23.00", " ", "น.", " ", "จึง", "จะ", "สามารถ", "ใช้", "สิทธิ์", "ได้", "ตลอด", "ระยะเวลา", "โครงการ", " ", "หาก", "ไม่", "ใช้", "สิทธิ์", "ภายใน", "วัน", "เวลา", "ดังกล่าว", "จะ", "ถือว่า", "ไม่", "ประสงค์", "จะ", "เข้าร่วม", "โครงการ", "และ", "ถูก", "ตัดสิทธิ์", "จาก", "โครง", "กา", "ร.", "\n", "อ้างอิง", "www", ".", "คนละ", "ครึ่ง", "พลัส", ".com", "\n", "...", "\n", "..."]}, "meta": {"url": "https://www.thairath.co.th/news/society/2889829"}}
{"data": {"text": "อดีต ผบช.ไซเบอร์ เผยสัญญาณดี เกาหลีใต้-สหรัฐอเมริกา ปราบสแกมเมอร์ในกัมพูชา\nข่าว\nวิดีโอ\nหนังสือพิมพ์\nไทยรัฐทีวี\nไลฟ์สไตล์\nกีฬา\nบันเทิง\nดวง\nหวย\nนิยาย\nช็อปปิ้ง\nMONEY\nMIRROR\nTHAIRATH +\nLIVE\nพล.ต.ท.ไตรรงค์ ผิวพรรณ รอง จตช. อดีตผู้บัญชาการตำรวจไซเบอร์ เผยเป็นสัญญาณดีที่เกาหลีใต้-สหรัฐอเมริกา ปราบสแกมเมอร์ในกัมพูชา ได้สำเร็จ ยังมีเหยื่ออีก 40 ประเทศ รอการช่วยเหลือ พร้อมรับประกัน “ตำรวจไทย” ก็มีความพยายามอย่างมากความเคลื่อนไหวสถานการณ์ชายแดนไทย-กัมพูชา เมื่อวันที่ 18 ตุลาคม 2568 พล.ต.ท.ไตรรงค์ ผิวพรรณ รอง จตช. (รองจเรตำรวจแห่งชาติ) ในฐานะอดีตผู้บัญชาการตำรวจสืบสวนสอบสวนอาชญากรรมทางเทคโนโลยี เปิดเผยว่า การที่เกาหลีใต้และสหรัฐอเมริกาเริ่มเข้ามาปราบปรามแก๊งสแกมเมอร์ ในกัมพูชา ถือว่า เป็นผลดี เพราะจะทำให้ทั่วโลก เห็นว่า มีอีกหลายประเทศ ที่ตกเป็นเหยื่อของกระบวนการเหล่านี้ซึ่งนอกเหนือจากสหรัฐอเมริกาและเกาหลีใต้ ตอนนี้ก็ยังมีข้อมูลอีกประมาณ 30 ถึง 40 ประเทศ จึงอยากให้ประเทศเหล่านี้ เร่งดำเนินการปราบอย่างจริงจัง และอยากให้กัมพูชาซึ่งเป็นเจ้าของประเทศ ให้ความร่วมมือกับประเทศเหล่านี้ด้วยขณะเดียวกันประเทศไทย โดยสำนักงานตำรวจแห่งชาติได้มีการยกระดับ การทำงานตามนโยบายของนายกรัฐมนตรี โดยได้มีการจัดตั้งศูนย์วอร์รูม และดึงหน่วยงานที่เกี่ยวข้องทั้งหมดมาบูรณาการร่วมกัน ซึ่งรับประกันว่าตอนนี้ตำรวจไทย มีความพยายามอย่างมากส่วนการปราบปรามแก๊งคอลเซ็นเตอร์ก็ยังคงดำเนินการต่อเนื่อง แม้ว่าในช่วงสงครามที่ผ่านมาจะทำให้สถิติการจับกุมแก๊งคอลเซ็นเตอร์ ลดลงในช่วง 2 วัน แต่หลังจากที่มีการประกาศหยุดยิง ก็ทำให้ตัวเลขการจับกุม กลับขึ้นมา โดยมีค่าเฉลี่ยไม่ต่ำกว่า 1,000 รายต่อวัน มูลค่าความเสียหายเฉลี่ยวันละ 77 ล้านบาท\n...\n...\n...", "tokens": ["อดีต", " ", "ผบ", "ช", ".", "ไซเบอร์", " ", "เผย", "สัญญาณ", "ดี", " ", "เกาหลีใต้", "-", "สหรัฐอเมริกา", " ", "ปราบ", "ส", "แกม", "เมอร์", "ใน", "กัมพูชา", "\n", "ข่าว", "\n", "วิดีโอ", "\n", "หนังสือพิมพ์", "\n", "ไทยรัฐ", "ทีวี", "\n", "ไลฟ์สไตล์", "\n", "กีฬา", "\n", "บันเทิง", "\n", "ดวง", "\n", "หวย", "\n", "นิยาย", "\n", "ช็อปปิ้ง", "\n", "MONEY", "\n", "MIRROR", "\n", "THAIRATH", " ", "+", "\n", "LIVE", "\n", "พล.ต.ท.", "ไตรรงค์", " ", "ผิวพรรณ", " ", "รอง", " ", "จตช", ".", " ", "อดีต", "ผู้บัญชาการ", "ตำรวจ", "ไซเบอร์", " ", "เผย", "เป็น", "สัญญาณ", "ดี", "ที่", "เกาหลีใต้", "-", "สหรัฐอเมริกา", " ", "ปราบ", "ส", "แกม", "เมอร์", "ใน", "กัมพูชา", " ", "ได้", "สำเร็จ", " ", "ยังมี", "เหยื่อ", "อีก", " ", "40", " ", "ประเทศ", " ", "รอ", "การ", "ช่วยเหลือ", " ", "พร้อม", "รับประกัน", " ", "“", "ตำรวจ", "ไทย", "”", " ", "ก็", "มี", "ความพยายาม", "อย่าง", "มาก", "ความเคลื่อนไหว", "สถานการณ์", "ชายแดน", "ไทย", "-", "กัมพูชา", " ", "เมื่อ", "วันที่", " ", "18", " ", "ตุลาคม", " ", "2568", " ", "พล.ต.ท.", "ไตรรงค์", " ", "ผิวพรรณ", " ", "รอง", " ", "จตช", ".", " ", "(", "รอง", "จเร", "ตำรวจ", "แห่งชาติ", ")", " ", "ใน", "ฐานะ", "อดีต", "ผู้บัญชาการ", "ตำรวจ", "สืบสวนสอบสวน", "อาชญากรรม", "ทางเทคโนโลยี", " ", "เปิดเผย", "ว่า", " ", "การ", "ที่", "เกาหลีใต้", "และ", "สหรัฐอเมริกา", "เริ่ม", "เข้ามา", "ปราบปราม", "แก๊ง", "ส", "แกม", "เมอร์", " ", "ใน", "กัมพูชา", " ", "ถือว่า", " ", "เป็นผลดี", " ", "เพราะ", "จะ", "ทำให้", "ทั่วโลก", " ", "เห็น", "ว่า", " ", "มี", "อีก", "หลาย", "ประเทศ", " ", "ที่", "ตกเป็น", "เหยื่อ", "ของ", "กระบวนการ", "เหล่านี้", "ซึ่ง", "นอกเหนือจาก", "สหรัฐอเมริกา", "และ", "เกาหลีใต้", " ", "ตอนนี้", "ก็", "ยังมี", "ข้อมูล", "อีก", "ประมาณ", " ", "30", " ", "ถึง", " ", "40", " ", "ประเทศ", " ", "จึง", "อยาก", "ให้", "ประเทศ", "เหล่านี้", " ", "เร่ง", "ดำเนินการ", "ปราบ", "อย่าง", "จริงจัง", " ", "และ", "อยาก", "ให้", "กัมพูชา", "ซึ่ง", "เป็นเจ้าของ", "ประเทศ", " ", "ให้ความร่วมมือ", "กับ", "ประเทศ", "เหล่านี้", "ด้วย", "ขณะเดียวกัน", "ประเทศ", "ไทย", " ", "โดย", "สำนักงานตำรวจแห่งชาติ", "ได้", "มี", "การ", "ยกระดับ", " ", "การทำงาน", "ตาม", "นโยบาย", "ของ", "นายกรัฐมนตรี", " ", "โดย", "ได้", "มี", "การ", "จัดตั้ง", "ศูนย์", "วอร์รูม", " ", "และ", "ดึง", "หน่วยงาน", "ที่", "เกี่ยวข้อง", "ทั้งหมด", "มา", "บูรณาการ", "ร่วมกัน", " ", "ซึ่ง", "รับประกัน", "ว่า", "ตอนนี้", "ตำรวจ", "ไทย", " ", "มี", "ความพยายาม", "อย่าง", "มาก", "ส่วน", "การ", "ปราบปราม", "แก๊ง", "คอลเซ็นเตอร์", "ก็", "ยังคง", "ดำเนิน", "การต่อเนื่อง", " ", "แม้ว่า", "ใน", "ช่วง", "สงคราม", "ที่ผ่านมา", "จะ", "ทำให้", "สถิติ", "การจับกุม", "แก๊ง", "คอลเซ็นเตอร์", " ", "ลดลง", "ใน", "ช่วง", " ", "2", " ", "วัน", " ", "แต่", "หลังจากที่", "มี", "การ", "ประกาศ", "หยุด", "ยิง", " ", "ก็", "ทำให้", "ตัวเลข", "การจับกุม", " ", "กลับ", "ขึ้น", "มา", " ", "โดย", "มี", "ค่าเฉลี่ย", "ไม่", "ต่ำกว่า", " ", "1,000", " ", "ราย", "ต่อ", "วัน", " ", "มูลค่า", "ความเสียหาย", "เฉลี่ย", "วัน", "ละ", " ", "77", " ", "ล้าน", "บาท", "\n", "...", "\n", "...", "\n", "..."]}, "meta": {"url": "https://www.thairath.co.th/news/crime/2889820"}}
